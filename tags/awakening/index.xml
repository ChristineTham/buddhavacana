<rss version="2.0" xmlns:atom="http://www.w3.org/2005/Atom"><channel><title>buddhavacana – Awakening</title><link>https://christham.net/buddhavacana/tags/awakening/</link><description>Recent content in Awakening on buddhavacana</description><generator>Hugo -- gohugo.io</generator><language>en</language><lastBuildDate>Sat, 12 Aug 2023 00:00:00 +0000</lastBuildDate><atom:link href="https://christham.net/buddhavacana/tags/awakening/index.xml" rel="self" type="application/rss+xml"/><item><title>Docs: 3: Awakening</title><link>https://christham.net/buddhavacana/docs/palibook/awakening/</link><pubDate>Sat, 12 Aug 2023 00:00:00 +0000</pubDate><guid>https://christham.net/buddhavacana/docs/palibook/awakening/</guid><description>
&lt;div class="alert alert-primary" role="alert">
Part of &amp;ldquo;A Beginner (Non-Linguist) Guide to Learning Pali&amp;rdquo;
&lt;/div>
&lt;h2 id="paṭhamabodhisutta">Paṭhamabodhisutta&lt;/h2>
&lt;blockquote>
&lt;p>Evaṁ me sutaṁ— ekaṁ samayaṁ bhagavā uruvelāyaṁ viharati najjā nerañjarāya tīre bodhirukkhamūle paṭhamābhisambuddho. Tena kho pana samayena bhagavā sattāhaṁ ekapallaṅkena nisinno hoti vimuttisukhapaṭisaṁvedī. Atha kho bhagavā tassa sattāhassa accayena tamhā samādhimhā vuṭṭhahitvā rattiyā paṭhamaṁ yāmaṁ paṭiccasamuppādaṁ anulomaṁ sādhukaṁ manasākāsi:&lt;/p>
&lt;/blockquote>
&lt;blockquote>
&lt;p>“Iti imasmiṁ sati idaṁ hoti, imassuppādā idaṁ uppajjati, yadidaṁ— avijjāpaccayā saṅkhārā, saṅkhārapaccayā viññāṇaṁ, viññāṇapaccayā nāmarūpaṁ, nāmarūpapaccayā saḷāyatanaṁ, saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṁ, upādānapaccayā bhavo, bhavapaccayā jāti, jātipaccayā jarāmaraṇaṁ sokaparidevadukkhadomanassupāyāsā sambhavanti. Evametassa kevalassa dukkhakkhandhassa samudayo hotī”ti.&lt;/p>
&lt;/blockquote>
&lt;blockquote>
&lt;p>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:&lt;/p>
&lt;/blockquote>
&lt;blockquote>
&lt;p>“Yadā have pātubhavanti dhammā,&lt;br>
Ātāpino jhāyato brāhmaṇassa;&lt;br>
Athassa kaṅkhā vapayanti sabbā,&lt;br>
Yato pajānāti sahetudhamman”ti.&lt;/p>
&lt;/blockquote>
&lt;h2 id="dutiyabodhisutta">Dutiyabodhisutta&lt;/h2>
&lt;blockquote>
&lt;p>Evaṁ me sutaṁ— ekaṁ samayaṁ bhagavā uruvelāyaṁ viharati najjā nerañjarāya tīre bodhirukkhamūle paṭhamābhisambuddho. Tena kho pana samayena bhagavā sattāhaṁ ekapallaṅkena nisinno hoti vimuttisukhapaṭisaṁvedī. Atha kho bhagavā tassa sattāhassa accayena tamhā samādhimhā vuṭṭhahitvā rattiyā majjhimaṁ yāmaṁ paṭiccasamuppādaṁ paṭilomaṁ sādhukaṁ manasākāsi:&lt;/p>
&lt;/blockquote>
&lt;blockquote>
&lt;p>“Iti imasmiṁ asati idaṁ na hoti, imassa nirodhā idaṁ nirujjhati, yadidaṁ— avijjānirodhā saṅkhāranirodho, saṅkhāranirodhā viññāṇanirodho, viññāṇanirodhā nāmarūpanirodho, nāmarūpanirodhā saḷāyatananirodho, saḷāyatananirodhā phassanirodho, phassanirodhā vedanānirodho, vedanānirodhā taṇhānirodho, taṇhānirodhā upādānanirodho, upādānanirodhā bhavanirodho, bhavanirodhā jātinirodho, jātinirodhā jarāmaraṇaṁ sokaparidevadukkhadomanassupāyāsā nirujjhanti. Evametassa kevalassa dukkhakkhandhassa nirodho hotī”ti.&lt;/p>
&lt;/blockquote>
&lt;blockquote>
&lt;p>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:&lt;/p>
&lt;/blockquote>
&lt;blockquote>
&lt;p>“Yadā have pātubhavanti dhammā,&lt;br>
Ātāpino jhāyato brāhmaṇassa;&lt;br>
Athassa kaṅkhā vapayanti sabbā,&lt;br>
Yato khayaṁ paccayānaṁ avedī”ti.&lt;/p>
&lt;/blockquote>
&lt;h2 id="tatiyabodhisutta">Tatiyabodhisutta&lt;/h2>
&lt;blockquote>
&lt;p>Evaṁ me sutaṁ— ekaṁ samayaṁ bhagavā uruvelāyaṁ viharati najjā nerañjarāya tīre bodhirukkhamūle paṭhamābhisambuddho. Tena kho pana samayena bhagavā sattāhaṁ ekapallaṅkena nisinno hoti vimuttisukhapaṭisaṁvedī. Atha kho bhagavā tassa sattāhassa accayena tamhā samādhimhā vuṭṭhahitvā rattiyā pacchimaṁ yāmaṁ paṭiccasamuppādaṁ anulomapaṭilomaṁ sādhukaṁ manasākāsi:&lt;/p>
&lt;/blockquote>
&lt;blockquote>
&lt;p>“Iti imasmiṁ sati idaṁ hoti, imassuppādā idaṁ uppajjati, imasmiṁ asati idaṁ na hoti, imassa nirodhā idaṁ nirujjhati; yadidaṁ— avijjāpaccayā saṅkhārā, saṅkhārapaccayā viññāṇaṁ, viññāṇapaccayā nāmarūpaṁ, nāmarūpapaccayā saḷāyatanaṁ, saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṁ, upādānapaccayā bhavo, bhavapaccayā jāti, jātipaccayā jarāmaraṇaṁ sokaparidevadukkhadomanassupāyāsā sambhavanti. Evametassa kevalassa dukkhakkhandhassa samudayo hoti.&lt;/p>
&lt;/blockquote>
&lt;blockquote>
&lt;p>Avijjāya tveva asesavirāganirodhā saṅkhāranirodho, saṅkhāranirodhā viññāṇanirodho, viññāṇanirodhā nāmarūpanirodho, nāmarūpanirodhā saḷāyatananirodho, saḷāyatananirodhā phassanirodho, phassanirodhā vedanānirodho, vedanānirodhā taṇhānirodho, taṇhānirodhā upādānanirodho, upādānanirodhā bhavanirodho, bhavanirodhā jātinirodho, jātinirodhā jarāmaraṇaṁ sokaparidevadukkhadomanassupāyāsā nirujjhanti. Evametassa kevalassa dukkhakkhandhassa nirodho hotī”ti.&lt;/p>
&lt;/blockquote>
&lt;blockquote>
&lt;p>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:&lt;/p>
&lt;/blockquote>
&lt;blockquote>
&lt;p>“Yadā have pātubhavanti dhammā,&lt;br>
Ātāpino jhāyato brāhmaṇassa;&lt;br>
Vidhūpayaṁ tiṭṭhati mārasenaṁ,&lt;br>
Sūriyova obhāsayamantalikkhan”ti.&lt;/p>
&lt;/blockquote></description></item></channel></rss>