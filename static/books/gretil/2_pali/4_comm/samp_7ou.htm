<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
    <title>Samantapasadika, Buddhaghosa's Commentary on the Vinaya Pitaka, Vol. VII, annotated version</title>
    <style>
      body     { background-color: #FFFFFF; font-family: Arial Unicode Ms, Arial Unicode Ms Standard }
      .large { font-size: 18px; }
      .red { color: #FF0000; }
      .blue { color: #0000FF; }
      td { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 
'Code2000', 'Courier New', 'Doulos SIL', 'Fixedsys Excelsio', 'Free Monospaced', 
'Free Serif', 'Everson Mono Unicode', 'Arial', 'CN-Arial', 'CN-Times'; }
      hr { width: 50%; height: 1px; margin-left: 0; margin-right: auto; }
    </style>
  </head>
  <body>
<br><br>Samantapasadika, Buddhaghosa's Commentary on the Vinaya Pitaka, Vol. VII:<br>
Vinayapitaka: Khandhaka: Parivara (I-XIX);<br>
Nigamana<br>
<br>
Based on the edition J. Takakusu and Makoto Nagai, assisted by Kogen Mizuno,<br>
London : Pali Text Society 1947 (Reprinted 1981)<br>
<br>
<br>
Input by the Dhammakaya Foundation, Thailand, 1989-1996<br>
[GRETIL-Version vom 22.4.2016]<br>
<br>
<br>
<br>
<br>
<br>
<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!   <br>
COPYRIGHT AND TERMS OF USAGE AS FOR SOURCE FILE. <br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration <br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<br>
<br>
<br>
<br>
<br>
NOTICE<br>
This file is (C) Copyright the Pali Text Society and the Dhammakaya Foundation, 2015.<br>
This work is licensed under a Creative Commons Attribution-ShareAlike 4.0 International License.<br>
<br>
These files are provided by courtesy of the Pali Text Society for<br>
scholarly purposes only.<br>
In principle they represent a digital edition (without revision or<br>
correction) of the printed editions of the complete set of Pali<br>
canonical texts published by the PTS. While they have been subject to a<br>
process of checking, it should not be assumed that there is no<br>
divergence from the printed editions and it is strongly recommended that<br>
they are checked against the printed editions before quoting.<br>
<br>
<br>
ADDITIONAL NOTES<br>
Headline references have been standardized according to the following pattern:<br>
P_n.n = Parivāra_chapter(Roman).section(Arabic)<br>
In the third chapter however this translates to:<br>
P_n.n = Parivāra_chapter(Roman).vers(Arabic)<br>
<br>
Italicized catchwords of the printed edition were already reduced<br>
to plain Roman type in the original Dhammakaya file.<br>
<br>
<br>
<br>
STRUCTURE OF REFERENCES (added at the beginning of each section): <br>
[P_n.n:] = Parivāra_chapter(Roman).section(Arabic)<br>
In the third chapter however this translates to:<br>
[P_n.n:] = Parivāra_chapter(Roman).vers(Arabic)<br>
<br>
<br>
<br>
ANNOTATED VERSION IN PTS LAYOUT<br>
<br>
<br>
<br>
<b>[page 1301]</b><br>
<i>1301</i><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  Samantapāsādikā Nāma<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vinayaṭṭhakathā<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;PARIVĀRA-VAṆṆANĀ<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;NAMO TASSA BHAGAVATO ARAHATO SAMMĀ-<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; SAMBUDDHASSA<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  I<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Visuddhaparivārassa parivāro ti bhāsane,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;dhammakkhandhasarīrassa khandhakānaṃ anantarā,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;saṅgahaṃ yo samārūḷho<span class="red"><sup>1</sup></span>, tassa pubbāgataṃ nayaṃ<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;hitvā dāni karissāmi anuttān' atthavaṇṇanaṃ.<br>
&nbsp;&nbsp;&nbsp;&nbsp;&nbsp;[P_I.1:] Tattha yan tena bhagavatā ...pe... paññattan ti ādinayap-<br>
pavattāya tāva pucchāya ayaṃ saṅkhepattho: yo so bhagavā<br>
sāsanassa ciraṭṭhitikatthaṃ Dhammasenāpatinā saddham-<br>
magāravabahumānavegasamussitaṃ añjaliṃ sirasmiṃ patiṭ-<br>
ṭhapetvā yācito dasa atthavase paṭicca vinayapaññattiṃ<br>
paññapeti, tena bhagavatā tassa tassa sikkhāpadassa paññatti-<br>
kālaṃ jānatā, tassā tassā sikkhāpadapaññattiyā dasa attha-<br>
vase passatā, api ca pubbenivāsādīhi jānatā, dibbena cakkhunā<br>
passatā, tīhi vijjāhi chahi vā pana abhiññāhi jānatā,<br>
sabbattha appaṭihaṭena samantacakkhunā passatā, sabba-<br>
dhammajānanasamatthāya paññāya jānatā, sabbasattānaṃ<br>
cakkhuvisayātītāni tirokuṭṭādigatāni cāpi rūpāni ativisuddh-<br>
ena maṃsacakkhunā ca passatā, attahitasādhikāya samādhipa-<br>
daṭṭhānāya paṭivedhapaññāya jānatā, parahitasādhikāya<br>
<span class="red">--------------------------------------------------------------------------<br>
1 B2. sammāruḷho.<br>
</span><br>
<br>
<b>[page 1302]</b><br>
<i>1302&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_I.1</i><br>
karuṇāpadaṭṭhānāya desanāpaññāya passatā, arahatā sammā-<br>
sambuddhena yaṃ paṭhamaṃ pārājikaṃ paññattaṃ, taṃ<br>
kattha paññattaṃ, kaṃ ārabbha paññattaṃ. Kismiṃ vatthus-<br>
miṃ paññattaṃ.<br>
&nbsp;&nbsp;&nbsp;&nbsp;&nbsp;atthi tattha paññatti ...pe... ken' ābhatan ti pucchāvissaj-<br>
jane<span class="red"><sup>1</sup></span> payantena bhagavatā jānatā passatā arahatā sammā-<br>
sambuddhena paṭhamaṃ pārājikan ti idaṃ kevalaṃ pucchāya<br>
āgatass' ādipadassa paccuddharaṇamattam eva. Kattha pañ-<br>
ñattan ti Vesāliyā paññattaṃ. kaṃ ārabbhā ti Sudinnaṃ<br>
Kalandaputtaṃ ārabbhā ti evam ādinā pana nayena puna pi<br>
ettha ekekaṃ padaṃ pucchitvā va vissajjitaṃ. ekā paññattī<br>
ti yo pana bhikkhu methunaṃ dhammaṃ paṭiseveyya<br>
pārājiko hoti asaṃvāso ti ayaṃ ekā paññatti. dve anupañ-<br>
ñattiyo ti antamaso tiracchānagatāya pīti ca sikkhaṃ appac-<br>
cakkhāyā<span class="red"><sup>2</sup></span> ti ca makkaṭī-Vajjiputtakavatthūnaṃ vasena<br>
vuttā imā dve anupaññattiyo. ettāvatā atthi tattha paññatti<br>
anupaññatti anuppaññapannattīti imissā pucchāya dve<br>
koṭṭhāsā vissajjitā honti. tatiyaṃ vissajjetuṃ anuppanna-<br>
paññatti tasmiṃ n' atthī ti vuttaṃ. ayañ hi anuppannapaññatti<br>
nāma anuppanne dose paññattā. sā aṭṭha garudhammavasena<br>
bhikkhunīnaṃ yeva āgatā, aññatra n' atthi, tasmā vuttaṃ<br>
anuppannapaññatti tasmiṃ n' atthī ti. sabbatthapaññattī<br>
ti majjhimadese c'eva paccanta-janapadesu ca sabbattha<br>
paññatti. vinayadharapañcamena gaṇena upasampadā,<br>
guṇaṅguṇūpāhanā, dhuvanhānaṃ<span class="red"><sup>3</sup></span>, cammattharaṇan ti imāni<br>
hi cattāri sikkhāpadāni majjhimadese yeva paññatti, etth'<br>
eva etehi āpatti hoti, na paccantimajanapadesu. sesāni<br>
sabbān' eva sabbatthapaññatti nāma sādhāraṇapaññattī<br>
ti bhikkhūnañ c'eva bhikkhunīnañ ca sādhāraṇapaññatti.<br>
suddhabhikkhūnam eva hi suddhabhikkhunīnaṃ vā paññat-<br>
taṃ sikkhāpadaṃ asādhāraṇapaññatti nāma hoti.    idaṃ<br>
pana bhikkhuṃ ārabbha uppanne vatthusmiṃ yā pana<br>
bhikkhunī chandaso methunaṃ dhammaṃ paṭiseveyya<br>
antamaso tiracchānagatena pi pārājikā hoti asaṃvāsa ti<br>
<span class="red">--------------------------------------------------------------------------<br>
1 B2. visajjane.<br>
2 B2. apacca-.<br>
3 B2. dhūva-.<br>
</span><br>
<br>
<b>[page 1303]</b><br>
<i>P_I.1]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   1303</i><br>
bhikkhunīnam pi paññattaṃ. vinitakathāmattam eva hi<br>
tāsaṃ n' atthi, sikkhāpadaṃ pana atthi. tena vuttaṃ<br>
sādhāraṇapaññattī ti. ubhatopaññattiyam pi es' eva nayo.<br>
byañjanamattam eva hi ettha nānaṃ. bhikkhūnaṃ bhikkhunī-<br>
nam pi sādhāraṇattā sādhāraṇa-paññatti. ubhinnam pi<br>
paññattattā ubhatopaññattī ti. atthe pana bhedo n' atthi.<br>
nidānogadhan ti yassa siyā āpatti so āvikareyyāti ettha sabbā-<br>
pattīnaṃ anupaviṭṭhattā nidānogadhaṃ. nidāne anupaviṭṭhan<br>
ti attho. dutiyena uddesenā ti nidānogadhaṃ nidānapariyā-<br>
pannam pi samānaṃ. tatr' ime cattāro pārājikā dhammā ti<br>
ādinā dutiyen' eva uddesena uddesaṃ āgacchati. catunnaṃ<br>
vipattīnan<span class="red"><sup>1</sup></span> ti sīlavipattiādīnaṃ. paṭhamā hi dve āpattik-<br>
khandhā sīlavipatti nāma. avasesā pañca ācāravipatti<span class="red"><sup>2</sup></span> nāma.<br>
micchādiṭṭhi ca antaggāhikadiṭṭhi ca diṭṭhivipatti<span class="red"><sup>2</sup></span> nāma.<br>
ājīvahetu-paññattāni cha sikkhāpadāni ājīvavipatti<span class="red"><sup>2</sup></span> nāma.<br>
iti imāsaṃ catunnaṃ vipattīnaṃ<span class="red"><sup>1</sup></span> idaṃ pārājikaṃ sīlavipatti<span class="red"><sup>2</sup></span><br>
nāma hoti. ekena samuṭṭhānenā 'ti dvaṅgikena ekena sam-<br>
uṭṭhānena. ettha hi cittaṃ aṅgaṃ hoti. kāyena pana āpattiṃ<br>
āpatti āpajjatiṃ. tena vuttaṃ kāyato ca cittato ca samuṭṭhātī<br>
ti.<br>
&nbsp;&nbsp;&nbsp;&nbsp;&nbsp;dvīhi samathehī ti āpanno 'si ti sammukhā pucchiyamāno<br>
āma āpanno 'mhī ti paṭijānāti tāvad eva bhaṇḍana-kalaha-<br>
viggahā vūpasantā honti sakkā ca hoti taṃ puggalaṃ apa-<br>
netvā uposatho vā pavāraṇā vā kātun ti. iti sammukhā-<br>
vinayena ca paṭiññātakaraṇena cā ti dvīhi samathehi sammati,<br>
na ca tappaccayā koci upaddavo hoti. yaṃ pana upari<br>
paññattivaggena katamena samathena sammatī ti vuttaṃ,<br>
taṃ samathaṃ otāretvā anāpatti<span class="red"><sup>1</sup></span> kātuṃ na sakkā ti imam<br>
atthaṃ sandhāya vuttaṃ. paññattivīnayo ti yo pana bhik-<br>
khū ti ādinā nayena vuttamātikā paññattivinayo ti attho.<br>
vibhattī ti padabhājaniyaṃ vuccati. vibhattī ti vibhaṅgass'<br>
ev' etaṃ nāmaṃ. asaṃvaro ti vītikkamo. saṃvaro ti<br>
avītikkamo. yesaṃ vattatī ti yesaṃ vinayapiṭakañ ca aṭṭha-<br>
kathā ca sabbā paguṇā ti attho. ke dhārentī ti ke etaṃ paṭha-<br>
<span class="red">--------------------------------------------------------------------------<br>
1 B2. vippatīnaṃ.<br>
2 B2. -vippatti.<br>
3 B2. anāpattiṃ.<br>
</span><br>
<br>
<b>[page 1304]</b><br>
<i>1304&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    [P_I.2-16;II.</i><br>
mapārājikaṃ pāḷito ca atthato ca dhārenti. na hi sakkā<br>
sabbaṃ vinayapiṭakaṃ ajānantena etassa attho jānitun ti.<br>
Ken' ābhatan ti idaṃ paṭhamāpārājikaṃ pāḷivasena ca<br>
atthavasena ca yāva ajjatanaṃ kālaṃ kena ānītan ti. param-<br>
parābhatan ti paramparāya ānītaṃ.<br>
&nbsp;&nbsp;&nbsp;&nbsp;&nbsp;idāni yāya paramparāya ānītaṃ, taṃ dassetuṃ Upāli<br>
Dāsako cā ti ādinā nayena porāṇakehi mahātherehi gāthāyo<br>
ṭhapitā. tattha yaṃ vattabbaṃ, taṃ nidāna-vaṇṇanāyaṃ eva<br>
vuttaṃ. iminā nayena dutiyapārājikādi-pucchāvissajjanesu<br>
pi vinicchayo veditabbo ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mahāvibhaṅge paññattivāra-vaṇṇanā niṭṭhitā<br>
&nbsp;&nbsp;&nbsp;&nbsp;&nbsp;[P_I.2-16:] Ito paraṃ methunaṃ dhammaṃ paṭisevanto kati āpattiyo<br>
āpajjatī ti ādippabhedo katāpattivāro, methunaṃ dhammaṃ<br>
paṭisevantassa āpattiyo catunnaṃ vipattīnaṃ kati vipattiyo<br>
bhajantī ti ādippabhedo vipattivāro, methunaṃ dhammaṃ<br>
paṭisevantassa āpattiyo sattannaṃ āpattikkhandhānaṃ katihi<br>
āpattikkhandhehi saṅgahitā ti ādippabhedo saṅgahavāro,<br>
methunaṃ dhammaṃ paṭisevantassa āpattiyo channaṃ āpatti-<br>
samuṭṭhānānaṃ katihi samuṭṭhānehi samuṭṭhantī ti ādippabhedo<br>
samuṭṭhānavāro, methunaṃ dhammaṃ paṭisevantassa āpattiyo<br>
catunnaṃ adhikaraṇānaṃ katamaṃ adhikaraṇan ti ādippa-<br>
bhedo adhikaraṇavāro, methunaṃ dhammaṃ paṭisevantassa<br>
āpattiyo sattannaṃ samathānaṃ katihi samathehi sammantī ti<br>
ādippabhedo samathavāro, tad anantaro samuccayavāro ti<br>
ime sattavārā uttānatthā eva. tato paraṃ methunaṃ dham-<br>
maṃ paṭisevanapaccayā pārājikaṃ kattha paññattan ti ādinā<br>
nayena puna paccayavasena eko paññattivāro, tassa vasena<br>
purimasadisā eva katāpattivārādayo sattavārā ti evaṃ apare<br>
pi aṭṭhavārā vuttā, te pi uttānatthā eva. iti ime aṭṭha purimā<br>
aṭṭhā ti Mahāvibhaṅge soḷasavārā dassitā.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; II<br>
[P_II:] tato paraṃ ten' eva nayena Bhikkhunīvibhaṅge pi soḷasa<br>
vārā āgatā ti evaṃ ime ubhato-vibhaṅge dvattiṃsavārā<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1305]</b><br>
<i>P_III.1-10]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1305</i><br>
pāḷinayen' eva veditabbā. na h' ettha kiñci pubbe avinic-<br>
chitaṃ nāma atthi.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; III<br>
&nbsp;&nbsp;&nbsp;&nbsp;&nbsp;[P_III.1:] tad anantarāya pana samuṭṭhānakathāya anattā iti<br>
nicchayā ti anattā iti nicchitā. [P_III.2:] sabhāgadhammānan ti aniccā-<br>
kārādīhi sabhāgānaṃ saṅkhatadhammānaṃ. nāmamattaṃ<br>
na nāyatī ti nāmamattam pi na paññāyati. [P_III.4:] dukkhāhānin ti<br>
dukkhaghātanaṃ. [P_III.6:] Khandhakāya ca Mātikā ti Khandhakā<br>
yā ca Mātikā ti attho. ayam eva vā pāṭho. [P_III.7:] samuṭṭhānani-<br>
yato katan ti samuṭṭhānaṃ niyato kataṃ niyatakataṃ niyata-<br>
samuṭṭhānan ti attho. etena bhūtārocana<span class="red"><sup>1</sup></span>-corīvuṭṭhāpana'<br>
ananuññāta-sikkhāpadattayassa saṅgaho paccetabbo. etān-<br>
eva hi tīṇi sikkhāpadāni niyatasamuṭṭhānāni. aññehi<br>
saddhiṃ asambhinnasamuṭṭhānāni. [P_III.8:] sambhedaṃ nidānañ c'<br>
aññan ti aññam pi sambhedañ ca nidānañ ca. tattha<br>
sambhedavacanena samuṭṭhānasambhedassa gahaṇaṃ pac-<br>
cetabbaṃ. tāni hi tīṇi sikkhāpadāni ṭhapetvā sesāni<br>
sambhinnasamuṭṭhānāni. nidānavacanena sikkhāpadānaṃ<br>
paññattidesasaṅkhātaṃ nidānaṃ paccetabbaṃ. sutte dissanti<br>
uparī ti sikkhāpadānaṃ samuṭṭhānaniyamo sambhedo nidā-<br>
nan ti imāni tīni suttamhi eva dissanti paññāyantī ti attho.<br>
tattha ekena samuṭṭhānena samuṭṭhāti kāyato ca cittato cā<br>
ti ādimhi tāva purimanayen'<span class="red"><sup>2</sup></span>eva samuṭṭhānaniyamo ca<br>
sambhedo ca dissanti. itaraṃ pana nidānaṃ nāma.<br>
&nbsp;&nbsp;&nbsp;&nbsp;&nbsp;Vesāliyā Rājagahe Sāvatthiyā ca Āḷavī<br>
&nbsp;&nbsp;&nbsp;&nbsp;&nbsp;Kosambiyā ca Sakkesu Bhaggesu ca paññattā 'ti<br>
evam upari dissati. parato āgate sutte dissatīti veditabbaṃ.<br>
&nbsp;&nbsp;&nbsp;&nbsp;&nbsp;[P_III.9:] Vibhaṅge dvīsū' ti gāthāya ayam attho: yaṃ sikkhāpadaṃ<br>
dvīsu Vibhaṅgesu paññattaṃ. uposathadivase bhikkhū ca<br>
bhikkhuniyo ca uddisanti, tassa yathā ñāyaṃ samuṭṭhānaṃ<br>
pavakkhāmi, taṃ me suṇāthā 'ti. [P_III.10:] sañcarittānubhāsanañ cā<br>
ti sañcarittañ ca samanubhāsanañ ca. atirekañ ca cīvaran ti<br>
<span class="red">--------------------------------------------------------------------------<br>
1 B2. -rocanā.<br>
2 B2. purimanaye samuo.<br>
</span><br>
<br>
<b>[page 1306]</b><br>
<i>1306&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_III.10-15</i><br>
[P_III.11:] atirekacīvaraṃ kaṭhinan ti attho. lomāni padasodhammo ti<br>
eḷakalomāni ca padasodhammo ca. bhūtaṃ<span class="red"><sup>1</sup></span> saṃvidhānena<br>
cā ti bhūtārocanañ ca saṃvidahitvā addhānappaṭipajjanañ ca.<br>
theyyadesanacoriñ cā ti theyyasattho ca chattapāṇissa agilā-<br>
nassa dhammadesanā ca corīvuṭṭhāpanañ ca. ananuññātāya<br>
terasā ti mātāpitusāmikehi ananuññātāya saddhiṃ imāni<br>
terasa samuṭṭhānāni honti. [P_III.12:] sadisā idha dissare ti idha<br>
Ubhatovibhaṅge etesu terasa samuṭṭhānasīsesu ekekasmiṃ<br>
aññāni pi sadisāni samuṭṭhānāni dissanti. idāni tāni dassetuṃ<br>
methunaṃ sukkasaṃsaggo ti ādi vuttaṃ. [P_III.13:] tattha methunan<br>
ti idaṃ tāva paṭhamapārājikaṃ nāma ekaṃ samuṭṭhāna-<br>
sīsaṃ. sesāni tena sadisāni. tattha sukkasaṃsaggo cā ti<br>
sukkavissaṭṭhi<span class="red"><sup>2</sup></span> c' eva kāyasaṃsaggo ca. aniyatā paṭhamikā<br>
ti paṭhamaṃ aniyatasikkhāpadaṃ. pubbupaparipācitā ti<br>
jānaṃ pubbupagataṃ bhikkhun ti sikkhāpadañ ca bhik-<br>
khunīparipācitapiṇḍapātasikkhāpadañ ca. raho bhikkhu-<br>
niyā sahā ti bhikkhuniyā saddhiṃ rahonisajjasikkhāpadañ ca.<br>
[P_III.14:] sabhojane raho dve cā ti sabhojane kule anupakhajja-nisajja-<br>
sikkhāpadañ ca dve rahonisajjasikkhāpadāni ca. aṅguli<br>
udake hasan ti aṅgulipatodakañ ca udake hasadhamma-<br>
sikkhāpadañ ca. pahāre uggire c' evā ti pahāradānasikkhā-<br>
padañ ca talasattikauggiraṇasikkhāpadañ ca. tepaññāsā ca<br>
sekhiyā 'ti parimaṇḍalanivāsanādīni khuddakavaṇṇanāva-<br>
sāne vuttāni tepaññāsasekhiyasikkhāpadāni ca. [P_III.15:] adhak-<br>
khagāmāvassutā<span class="red"><sup>3</sup></span> 'ti bhikkhunīnaṃ adhakkhakasikkhāpadañ<br>
ca gāmantaragamanaṃ avassutā avassutassa hatthato khā-<br>
danīyabhojanīyagahaṇasikkhāpadañ ca. talamaṭṭhañ ca sud-<br>
dhikā ti talaghātakaṃ jatumaṭṭhaṃ udakasuddhikādiyanañ ca.<br>
vassaṃ vutthā ca ovādan ti vassaṃ vutthā chappañcayojanāni<br>
sikkhāpadañ ca ovādāya āgamanasikkhāpadañ ca. nā-<br>
nubandhe pavattinin ti yā pana bhikkhunī vuṭṭhāpitaṃ dve<br>
pavaṭṭiniṃ dve vassāni nānubandheyyā ti vuttasikkhāpa-<br>
dañ ca. [P_III.16:] ime sikkhā ti imā sikkhāyo. liṅgavipariyāyo kato.<br>
Kāyamānasikā kātā ti kāyacittasamuṭṭhāna katā.<br>
<span class="red">--------------------------------------------------------------------------<br>
1 B2. bhūta.<br>
2 B2. -visatthi.<br>
3 B2. adhakkhaṃ gāmā-.<br>
</span><br>
<br>
<b>[page 1307]</b><br>
<i>P_III.16-21]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1307</i><br>
&nbsp;&nbsp;&nbsp;&nbsp;&nbsp;[P_III.17:] adinnan ti idaṃ tāva adinnādānan ti vā dutiyapārājikan<br>
ti vā ekaṃ samuṭṭhānasīsaṃ. sesāni tena sadisāni. tattha<br>
viggahuttarin ti manussaviggaha-uttarimanussasikkhāpadāni.<br>
duṭṭhulla attakāminin ti duṭṭhullavācāattakāmapāricariya-<br>
sikkhāpadāni. amūlā aññabhāgiyā ti dve duṭṭhadosasik-<br>
khāpadāni. aniyatā dutiyikā ti dutiyaṃ aniyata-sikkhā-<br>
padaṃ.[P_III.18:]  acchinde pariṇāmane ti sāmaṃ cīvaraṃ datvā<br>
acchindanañ ca saṅghikalābhassa attano pariṇāmanañ<br>
ca. musā-omasa-pesuṇā ti musāvādo ca omasavādo ca<br>
bhikkhupesuññañ ca. duṭṭhulla-paṭhavīkhaṇe ti duṭṭhullā-<br>
patti ārocanañ ca paṭhavīkhaṇañ ca. bhūtaṃ aññāya<br>
ujjhāpe ti bhūtagāma-aññavādaka-ujjhāpanaka-sikkhāpa-<br>
dāni. [P_III.19:] nikkaḍḍhanaṃ siñcanañ cā ti vihārato nikkaḍ-<br>
ḍhanañ ca udakena tiṇādi siñcanañ ca. āmisahetu bhuttāvī<br>
ti āmisahetu bhikkhuniyo ovadantī ti sikkhāpadañ ca bhuttāvī<br>
anatirittena khādanīyādinā pavāraṇa-sikkhāpadañ ca. ehi<br>
anādari bhiṃsā ti eh' āvuso gāmaṃ vā ti sikkhāpadañ ca<br>
anādariyañ ca bhikkhubhiṃsāpanakañ ca. apanidhe ca<br>
jīvitan ti pattādīnaṃ apanidhāna-sikkhāpadañ ca sañcicca<br>
pāṇaṃ jīvitā voropanañ ca. [P_III.20:] jānaṃ sappāṇakaṃ kamman<br>
ti jānaṃ sappāṇakaudaka-sikkhāpadañ ca puna kammāya<br>
ukkoṭanañ ca. ūnasaṃvāsanāsanā ti ūnavīsativassa-sikkhā-<br>
padañ ca ukkhittakena saddhiṃ saṃvāsa-sikkhāpadañ ca<br>
nāsitakasāmaṇerasambhoga-sikkhāpadañ ca. sahadhammi-<br>
kaṃ vilekhā ti sahadhammikaṃ vuccamānsikkhāpadañ ca<br>
vilekhāya saṃvattantīti āgata-sikkhāpadañ ca. moho amū-<br>
lakena cā ti mohanake pācittiya-sikkhāpadañ ca amūlakena<br>
saṅghādisesena anuddhaṃsana-sikkhāpadañ ca. [P_III.21:] kukkucca<br>
dhammikaṃ cīvaraṃ datvā ti kukkucca upadahanañ ca<br>
dhammikānaṃ kammānaṃ chandaṃ datvā khīyanañ ca<br>
cīvaraṃ datvā khīyanañ ca. pariṇāmeyya puggale ti saṅghi-<br>
kaṃ lābhaṃ puggalassa pariṇāmana-sikkhāpadaṃ. kin te<br>
akālaṃ acchinde ti kin te ayye eko purisapuggalo karissatīti<br>
āgata-sikkhāpadañ ca akālacīvaraṃ kālacīvaran ti adhiṭ-<br>
ṭhahitvā bhājana-sikkhāpadañ ca bhikkhuniyā saddhiṃ<br>
cīvaraṃ parivattetvā acchindana-sikkhāpadañ ca. duggahi<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1308]</b><br>
<i>1308&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  [P_III.22-25</i><br>
nirayena cā ti duggahitena duppadhāritena<span class="red"><sup>1</sup></span> paraṃ ujjhā-<br>
pana-sikkhāpadañ ca nirayena vā brahmacariyena vā abhisa-<br>
pana-sikkhāpadañ ca. [P_III.22:] gaṇaṃ vibhaṅga dubbalan ti gaṇassa<br>
cīvaralābhaṃ antarāyaṃ kareyyā ti ca dhammikaṃ cīvara-<br>
vibhaṅgaṃ paṭibāheyyā ti ca dubbalacīvarapaccāsāya cīvara-<br>
kālasamayaṃ atikkameyyā ti ca vutta-sikkhāpadāni. kathi-<br>
nāphās' upassayan ti dhammikaṃ kathinuddhāraṃ paṭibā-<br>
heyya bhikkhuniyā sañcicca aphāsuṃ kareyya bhikkhuniyā<br>
upassayaṃ datvā kupitā anattamanā nikkaḍḍheyya vā ti<br>
vutta-sikkhāpadāni. akkosa caṇḍi maccharī ti bhikkhuṃ<br>
akkoseyya vā paribhāseyya vā caṇḍikatā gaṇaṃ paribhāseyya<br>
kule maccharinī assā ti vutta-sikkhāpadāni. gabbhiniñ<span class="red"><sup>2</sup></span><br>
ca pāyantiyā ti gabbhiniṃ vuṭṭhāpeyya ptiṃ vuṭṭhāpeyyā<br>
ti vutta-sikkhāpadāni. [P_III.23:] dve vassā sikkhāsaṅghenā ti dve<br>
vassāni chasu dhammesu asikkhitasikkhaṃ sikkhamānaṃ<br>
vuṭṭhāpeyya sikkhitasikkhaṃ sikkhamānaṃ saṃghena asam-<br>
mataṃ vuṭṭhāpeyyā ti vutta-sikkhāpadāni. tayo c' eva<br>
gihigatā ti ūnadvādasavassaṃ gihigataṃ paripuṇṇadvā-<br>
dasavassaṃ gihigataṃ dve vassāni chasu dhammesu asikkhi-<br>
tasikkhaṃ dve vassāni sikkhitasikkhaṃ saṅghena asam-<br>
matan ti vutta-sikkhāpadāni. kumārībhūtā tisso ti ūnavīsati-<br>
vassaṃ kumārībhūtan ti ādinā nayena vuttā tisso. ūna-<br>
dvādasasammatā ti ūnadvādasavassā vuṭṭhāpeyya paripuṇṇa-<br>
dvādasavassā saṅghena asammatā vuṭṭhāpeyyā ti vutta-<br>
sikkhāpadadvayaṃ. [P_III.24:] alaṃ tāva sokāvāsan<span class="red"><sup>3</sup></span> ti alaṃ tāva te<br>
ayye vuṭṭhāpitenā ti ca caṇḍiṃ sokāvāsaṃ sikkhamānaṃ<br>
vuṭṭhāpeyyā ti ca vutta-sikkhāpadadvayaṃ. chandā anu-<br>
vassā ca dve ti pārivāsikachandadānena sikkhamānaṃ<br>
vuṭṭhāpeyya anuvassaṃ vuṭṭhāpeyya ekaṃ vassaṃ dve<br>
vuṭṭhāpeyyā ti vutta-sikkhāpadattayaṃ. samuṭṭhānā tikā<br>
katā ti tikasamuṭṭhānakatā.<br>
&nbsp;&nbsp;&nbsp;&nbsp;&nbsp;[P_III.26:] sañcari kuṭi vihāro ti sañcarittaṃ saññācikāya kuṭikaraṇaṃ<br>
mahallakavihārakaraṇañ ca. dhovanañ ca paṭiggaho ti<br>
<span class="red">--------------------------------------------------------------------------<br>
1 B2. dupadhāritena.<br>
2 B2. gabbhinī.<br>
3 B2. sokavassan.<br>
</span><br>
<br>
<b>[page 1309]</b><br>
<i>P_III.25-33]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1309</i><br>
aññātikāya bhikkhuniyā purāṇacīvara-dhovāpanañ ca cī-<br>
varapaṭiggahaṇañ ca. viññatt' uttari abhihaṭṭhun ti aññātakaṃ<br>
gahapati cīvaraviññāpanaṃ tatuttarisādiyanasikkhāpadañ ca.<br>
ubhinnaṃ dūtakena cā ti civaracetāpannaṃ upakkhaṭaṃ hotī<br>
ti āgatasikkhāpadadvayañ ca dūtena cīvaracetāpannapahita-<br>
sikkhāpadañ   ca. [P_III.27:] kosiyasuddha<span class="red"><sup>1</sup></span> dve bhāgā chabbassāni<br>
nisīdānan ti kosiyamissakaṃ santhatan ti ādīni pañcasikkhā-<br>
padāni. riñcanit rūpikā<span class="red"><sup>2</sup></span> c' evā ti Vibhaṅge riñcanti uddesan<br>
ti āgataṃ eḷakalomadhovāpana-rūpiyapaṭiggahaṇa-sikkhā-<br>
padañ ca. ubho nānappakārakā ti rūpiyasaṃvohāra-kaya-<br>
vikkaya-sikkhāpadadvayaṃ. [P_III.28:] ūnabandhanavassikā ti ūna-<br>
pañcabandhanapatta-sikkhāpadañ ca vassikasāṭika-sikkhā-<br>
padañ ca. suttaṃ vikappanena cā ti suttaṃ viññāpetvā<br>
cīvaravāyāpanañ ca tantavāye upasaṅkamitvā cīvare vikap-<br>
pāpajjanañ ca. dvāradānasibbāni cā ti yāva dvārakosā<br>
aggaḷaṭṭhapanāya<span class="red"><sup>3</sup></span> aññātikāya bhikkhuniyā cīvaraṃ dadeyya<br>
cīvaraṃ sibbeyyā ti vutta-sikkhāpadattayaṃ pūvapaccaya-<br>
joti cā<span class="red"><sup>4</sup></span> ti pūvehi vā manthehi vā abhihaṭṭhuṃ pavāraṇa-<br>
sikkhāpadaṃ cātumāsapaccayappavāraṇā jotisamādahana-<br>
sikkhāpadāni ca. [P_III.29:] ratanaṃ sūci<span class="red"><sup>5</sup></span> mañco ca tūlaṃ<span class="red"><sup>6</sup></span> nisīda-<br>
nakaṇḍu ca vassikā ca sugatenā ti ratanasikkhāpadañ c' eva<br>
sūcigharasikkhāpadādīni ca satta sikkhāpadāni. viññatti<br>
aññaṃ cetāpanā dve saṅghikā mahājanikā dve puggalā<br>
lahukā garū ti yā pana bhikkhunī aññaṃ viññāpetvā aññaṃ<br>
viññāpeyyā ti ādīni nava sikkhāpadāni. dve vighāsā sāṭikā cā<br>
ti uccāraṃ vā passāvaṃ vā saṅkāraṃ vā vighāsaṃ vā tiro-<br>
kuṭṭe vā tiropākāre vā chaḍḍeyya vā chaḍḍāpeyya vā harite<br>
chaḍḍeyya vā chaḍḍāpeyya vā ti evaṃ vuttāni dve vighāsa-<br>
sikkhāpadāni ca udakasāṭikā-sikkhāpadañ ca. [P_III.30:] samaṇacī-<br>
varena cā ti samaṇacīvaraṃ dadeyyā ti idaṃ etaṃ sandhāya<br>
vuttaṃ.<br>
&nbsp;&nbsp;&nbsp;&nbsp;&nbsp;[P_III.33:] bhedānuvattā-dubbaca-dūsa-duṭṭhulla-diṭṭhi cā ti saṅgha-bhe-<br>
dānuvattaka-dubbaca-kuladūsaka-duṭṭhullapaṭicchādanadiṭ-<br>
thiappaṭinissajjana-sikkhāpadāni. chandaṃ ujjhaggikā dve<br>
<span class="red">--------------------------------------------------------------------------<br>
1 B2. kāḷasuddha.<br>
4 B2. puva-.<br>
2 B2. rūpikañ.<br>
5 B2. suci-.<br>
3 B2. aggala-.<br>
6 B2. tulaṃ.<br>
</span><br>
<br>
<b>[page 1310]</b><br>
<i>1310&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_III.34-35</i><br>
cā ti chandaṃ adatvā gamana-sikkhāpadaṃ ujjhaggikāya<br>
antaraghare gamana-nisīdana-sikkhāpadadvayañ ca. dve ca<br>
saddā ti appasaddo antaraghare gamissāmi nisīdissāmīti<br>
sikkhāpadadvayañ ca. na byāhare ti na sakabaḷena<span class="red"><sup>1</sup></span><br>
mukhena byāharissāmīti sikkhāpadaṃ. [P_III.34:] chamā nīcāsane<br>
ṭhānaṃ pacchato uppathena cā ti chamāyaṃ nisīditvā nīce<br>
āsane nisīditvā ṭhitena nisinnassa pacchato gacchantena<br>
purato gacchantassa uppathena gacchantena pathena gaccha-<br>
antassa dhammadesana-sikkhāpadāni. vajjānuvattigahaṇā ti<br>
vajjapaṭicchādana-ukkhittānuvattaka-hatthagahaṇādi saṅ-<br>
khātāni tīni pārājikāni. osāre paccācikkhanā ti anapaloketvā<br>
kārakasaṅghaṃ aññāya gaṇassa chandaṃ osāreyyā ti ca<br>
buddhaṃ paccakkhāmīti ca vutta-sikkhāpadadvayaṃ. [P_III.35:] kismiṃ<br>
saṃsatthā dve vadhī ti kismiñ cid eva adhikaraṇe paccākatā<br>
ti ca bhikkhuniyo pan' eva saṃsaṭṭhā viharantī ti ca yā<br>
pana bhikkhunī evaṃ vadeyya saṃsaṭṭhā 'va ayye tumhe<br>
viharathā ti ca attānaṃ vadhitvā vadhitvā rodeyyā ti ca<br>
vutta-sikkhāpadāni. visibbe dukkhitāya cā ti bhikkhuniyā<br>
cīvaraṃ visibbetvā vā visibbāpetvā vā ti ca. dukkhitaṃ<br>
sahajīvinin ti ca vutta-sikkhāpadadvayaṃ puna saṃsaṭṭhā<br>
na vūpasame ti saṃsaṭṭhā vihareyya gahapatinā vā gahapati-<br>
puttena vā ti evaṃ puna vutta-saṃsaṭṭhasikkhāpadañ ca eh'<br>
ayye imaṃ adhikaraṇaṃ vūpasamehīti vuccamānā sādhū<br>
ti paṭissuṇitvā sā pacchā anantarāyikinī n' eva vūpasameyyā<br>
ti vutta-sikkhāpadañ ca. ārāmañ ca pavāraṇā ti' jānaṃ<br>
sabhikkhukaṃ ārāmaṃ anāpucchā paviseyyā ti ca ubhato<br>
saṅghe tīhi ṭhānehi na pavāreyyā ti ca vutta-sikkhāpada-<br>
dvayaṃ. [P_III.36:] anvaḍḍhasahajīviniṃ dve ti anvaḍḍhamāsaṃ bhik-<br>
khuniyā bhikkhusaṅghato dve dhammā paccāsisitabbā ti<br>
vutta-sikkhāpadañ ca sahajīviniṃ vuṭṭhāpetvā dve vassāni<br>
n' eva anuggaṇheyya sahajīviniṃ vuṭṭhāpetvā n' eva<br>
vūpakāseyyā ti vutta-sikkhāpadadvayañ ca. cīvaraṃ anu-<br>
bandhanā ti sace me tvaṃ ayye cīvaraṃ dassasi ev'āhaṃ<br>
taṃ vuṭṭhāpessāmīti ca sace maṃ tvaṃ ayye dve vassāni<br>
anubandhissasi ev'āhaṃ taṃ vuṭṭhāpessāmīti ca vutta-<br>
sikkhāpadadvayaṃ.<br>
<span class="red">--------------------------------------------------------------------------<br>
1 B2. sakabalena.<br>
</span><br>
<br>
<b>[page 1311]</b><br>
<i>P_III.37-40]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1311</i><br>
&nbsp;&nbsp;&nbsp;&nbsp;&nbsp;[P_III.37:] ubbhataṃ kathinaṃ tīṇī ti niṭṭhitacīvarasmiṃ bhikkhunā<br>
ubbhatasmiṃ kathine ti vuttāni ādito va tīṇi sikkhāpadāni.<br>
paṭhamaṃ pattabhesajjan ti dasāhaparamaṃ atirekapatto ti<br>
vutta-paṭhamapattasikkhāpadañ ca paṭisāyanīyāni bhesajjānī<br>
ti vutta-sikkhāpadañ ca. accekañ cā pi sāsaṅkan ti accekacī-<br>
vara-sikkhāpadañ ca tad anantaram eva sāsaṅkasikkhā-<br>
padañ ca. pakkamantena ca duve ti tampakkamanten'<br>
eva uddhareyyā ti bhūtagāmavagge vutta-sikkhāpadadvayaṃ.<br>
[P_III.38:] upassayaṃ paramparan ti bhikkhunupassayaṃ gantvā<br>
bhikkhuniyo ovadeyyā ti ca paramparabhojane pācittiyan<br>
ti ca vuttasikkhāpadadvayaṃ. anatirittaṃ nimantanā<br>
ti anatirittaṃ khādanīyaṃ vā ti ca nimantito sabhatto<br>
samāno ti ca vutta-sikkhāpadadvayaṃ. vikappa-rañño<br>
vikāle ti sāmaṃ cīvaraṃ vikappetvā ti ca rañño khattiyassā<br>
ti ca vikāle gāmaṃ paviseyyā ti ca vutta-sikkhāpadattayaṃ.<br>
vosāsāraññakena cā ti vosāsamānarūpā ṭhitā ti ca tathā-<br>
rūpesu āraññakesu senāsanesu pubbe appaṭisaṃviditan ti ca<br>
vutta-sikkhāpadadvayaṃ. [P_III.39:] ussayā sannicayañ cā ti ussa-<br>
yavādikā ti ca pattasannicayaṃ kareyyā ti ca vutta-sikkhā-<br>
padadvayaṃ. pure pacchā vikāle cā ti yā pana bhikkhuni<br>
purebhattaṃ kulāni upasaṅkamitvā ti ca pacchābhattaṃ<br>
kulāni upasaṅkamitvā ti ca vikāle kulāni upasaṅkamitvā<br>
ti ca vutta-sikkhāpadattayaṃ. pañcāhikā saṅkamanī ti<br>
pañcāhikā saṅghāṭicāraṃ atikkameyyā ti ca cīvarasaṅka-<br>
manīyaṃ dhāreyyā ti ca vutta-sikkhāpadadvayaṃ. dve<br>
āvasathena cā ti āvasathacīvaraṃ anissajjitvāI paribhuñjeyya<br>
āvasathaṃ anissajjitvāI cārikaṃ pakkameyyā ti ca evaṃ<br>
āvasathena saddhiṃ vutta-sikkhāpadāni ca dve. [P_III.40:] pasākhe<br>
āsane c' evā ti pasākhe jātaṃ gaṇḍaṃ vā ti ca bhikkhussa<br>
purato anāpucchā āsane nisīdeyyā ti ca vutta-sikkhāpada-<br>
dvayaṃ.<br>
&nbsp;&nbsp;&nbsp;&nbsp;&nbsp;[P_III.41:] eḷakalomā dve seyyā ti eḷakaloma-sikkhāpadañ c' eva dve ca<br>
sahaseyya-sikkhāpadāni. āhacca piṇḍabhojanan ti āhacca<br>
pādaka-sikkhāpadañ ca āvasathapiṇḍabhojana-sikkhāpadañ<br>
ca. gaṇa-vikāla-sannidhī ti gaṇabhojana-vikālabhojana-san-<br>
<span class="red">--------------------------------------------------------------------------<br>
1 B2. adissajjitvā.<br>
</span><br>
<br>
<b>[page 1312]</b><br>
<i>1312&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_III.41-45</i><br>
nidhikāraka-sikkhāpadattayaṃ. dantapoṇen' acelakā rti dan-<br>
tapoṇa-sikkhāpadañ ca acelaka-sikkhāpadañ ca. [P_III.42:] uyyuttaṃ<br>
senaṃ uyyodhī ti uyyuttaṃ senaṃ dassanāya gaccheyya<br>
senāya vaseyya uyyodhikaṃ vā ...pe... anīkadassanaṃ vā<br>
gaccheyyā ti vutta-sikkhāpadattayaṃ. surā orena nhāyanā<br>
ti surāpāna-sikkhāpadañ renaddhamāsanhāna-sikkhā-<br>
padañ ca. dubbaṇṇe dve desanikā ti tiṇṇaṃ dubbaṇṇakarāṇā.<br>
nan ti vutta-sikkhāpadañ ca vuttāvasesa-pāṭidesaniya-<br>
dvayañ ca. lasuṇupaṭiṭṭhe naccanā ti lasuṇa-sikkhāpadaṃ<br>
bhikkhussa bhuñjantassa pānīyena vā vidhūpanena vā<br>
upatiṭṭheyyā ti vutta-sikkhāpadaṃ naccaṃ vā gītaṃ vā<br>
vāditaṃ vā dassanāya gaccheyyā ti vutta-sikkhāpadañ<br>
ca. ito paraṃ pāḷiṃ virajjhitvā likhanti. yathā pana<br>
atthaṃ vaṇṇayissāma, evaṃ ettha anukkamo veditabbo.<br>
[P_III.43:] nhānaṃ attharaṇaṃ seyyā ti naggā nhāyeyya ekattharaṇapā-<br>
vuraṇā tuvaṭṭeyyuṃ ekamañce tuvaṭṭeyyun ti vutta-sikkhā-<br>
padattayaṃ. antoraṭṭhe tathā bahī ti antoraṭṭhe sāsaṅkasam-<br>
mate tiroraṭṭhe sāsaṅkasammate ti vutta-sikkhāpadadvayaṃ.<br>
antovassaṃ cittāgāran ti antovassaṃ cārikaṃ pakkameyya<br>
rājāgāraṃ vā cittāgāraṃ vā ...pe... pokkharaṇiṃ vā dassanāya<br>
gaccheyyā ti vutta-sikkhāpadadvayaṃ. āsandiṃ suttakan-<br>
tanā ti āsandiṃ vā pallaṅkaṃ vā paribhuñjeyya suttaṃ<br>
kanteyyā ti vutta-sikkhāpadadvayaṃ. [P_III.44:] veyyāvaccaṃ sahatthā<br>
cā ti gihiveyyāvaccaṃ kareyya agārikassa<span class="red"><sup>1</sup></span> vā paribbājakassa<br>
vā paribbājikāya vā sahatthā khādanīyaṃ vā bhojanīyaṃ<br>
vā dadeyyā ti vutta-sikkhāpadadvayaṃ. abhikkhukāvāsena<br>
cā<span class="red"><sup>2</sup></span> 'ti abhikkhuke āvāse vassaṃ vaseyyā ti idam etaṃ sandhā-<br>
ya vuttaṃ. chattaṃ yānañ ca saṅghāṇin ti chattupāhanaṃ<br>
dhāreyya yānena yāyeyya saṅghāṇiṃ dhāreyyā ti vutta-<br>
sikkhāpadattayaṃ. alaṅkāra-gandha-vāsitan ti itthālaṅkā-<br>
raṃ dhāreyya gandhacuṇṇakena nhāyeyya vāsitakena piññā-<br>
kena nhāyeyyā ti vutta-sikkhāpadattayaṃ. [P_III.45:] bhikkhunī ti<br>
ādinā bhikkhuniyā ummaddāpeyyā ti ādīni cattāri sikkhā-<br>
padāni vuttāni. asaṅkaccikā āpattī ti asaṅkaccikā gāmaṃ<br>
paviseyya pācittiyan ti evaṃ vuttāapatti ca. cattārīsā<br>
<span class="red">--------------------------------------------------------------------------<br>
1 B2. āgāri-.<br>
2 B2. vā<br>
</span><br>
<br>
<b>[page 1313]</b><br>
<i>P_III.45-55]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1313</i><br>
catuttarī ti etāni sabbāni pi catucattālīsa sikhāpadāni vuttāni.<br>
[P_III.46:] kāyena na vācācittena kāyacittena na vācato ti kāyena c' eva<br>
kāyacittena ca samuṭṭhahanti, na vācācittena na vācato ti<br>
attho. dve samuṭṭhānikā sabbe samā elakalomikā ti idaṃ<br>
uttānattham eva.<br>
&nbsp;&nbsp;&nbsp;&nbsp;&nbsp;[P_III.47:] pad' aññatra asammatā ti padaso dhammaṃ mātugāmassa<br>
chappañcavācāhi dhammaṃ deseyya aññatra viññunā purisa-<br>
viggahena asammato bhikkhuniyo ovadeyyā ti vutta-sikkhā-<br>
padattayaṃ. tathā atthaṅgatena cā ti atthaṅgate sūriye<br>
ovadeyyā ti idam etaṃ sandhāya vuttaṃ. tiracchānavijjā<br>
dve ti tiracchānavijjaṃ pariyāpuṇeyya vāceyyā ti evaṃ<br>
vutta-sikkhāpadadvayaṃ. anokāso ca pucchanā ti ano-<br>
kāsakataṃ bhikkhuṃ pañhaṃ puccheyyā ti idam etaṃ<br>
sandhāya vuttaṃ.<br>
&nbsp;&nbsp;&nbsp;&nbsp;&nbsp;[P_III.49:] addhānaṃ nāvaṃ paṇītan ti bhikkhuniyā saddhiṃ saṃ-<br>
vidhāya ekaddhānamaggaṃ paṭipajjeyya ekaṃ nāvaṃ<br>
abhirūheyya paṇītabhojanāni agilāno attano atthāya viññā-<br>
petvā bhuñjeyyā ti vutta-sikkhāpadattayaṃ. mātugāmena<br>
saṃhare ti mātugāmena saddhiṃ saṃviddhāya gamanañ<br>
ca sambādhe lomaṃ saṃhareyyā ti vutta-sikkhāpadañ ca.<br>
dhaññaṃ nimantitā c' evā ti dhaññaṃ viññāpetvā vā<br>
ti ca nimantitā vā pavāritā vā khādanīyaṃ vā bhojanī-<br>
yaṃ vā khādeyya vā bhuñjeyya vā ti ca vutta-sikkhāpadañ<br>
ca. aṭṭha cā ti bhikkhunīnaṃ vuttā aṭṭha pāṭidesaniyā vā.<br>
&nbsp;&nbsp;&nbsp;&nbsp;&nbsp;[P_III.52:] theyyasatthaupassutī ti theyyasatthena saddhiṃ saṃvi-<br>
dhāya ekaddhānamaggagamanañ ca upassuti tiṭṭhanañ ca.<br>
sūpaṃ viññāpanena cā ti idaṃ sūpodana-viññattiṃI san-<br>
dhāya vuttaṃ. ratti channañ ca okāsan ti rattandhakāre<br>
appadīpe<span class="red"><sup>2</sup></span> paṭicchanne okāse ajjhokāse purisena saddhin ti<br>
evaṃ vutta-sikkhāpadattayaṃ. byūhena sattaman ti idaṃ<br>
tadanantaraṃ eva rathikāya vā byūhe<span class="red"><sup>3</sup></span> vā siṅghāṭake<span class="red"><sup>4</sup></span> vā<br>
purisena saddhin ti āgata-sikkhāpadaṃ sandhāya vuttaṃ.<br>
&nbsp;&nbsp;&nbsp;&nbsp;&nbsp;[P_III.54-56:] dhammadesanā samuṭṭhānāni chatta-daṇda-sattha-āvudha-<br>
pāduka-upāhana-yāna-sayana-pallatthika-veṭhita-oguṇṭhitā<br>
<span class="red">--------------------------------------------------------------------------<br>
1 B2. supoo.<br>
3 B2. viyūhe.<br>
2 B2. apadīpe.<br>
4 B2. omits siṅghātake vā.<br>
</span><br>
<br>
<b>[page 1314]</b><br>
<i>1314&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   [P_IV.1-4</i><br>
ekādasa-uttānān' eva. evaṃ tāva sambhinna-samuṭṭhānaṃ<br>
veditabbaṃ. niyata-samuṭṭhānaṃ pana tividhaṃ, taṃ eke-<br>
kass' eva sikkhāpadassa hoti, taṃ visuṃ yeva dassetuṃ<br>
bhūtaṃ kāyena jāyatī ti ādi vuttaṃ. [P_III.4:] taṃ uttānam eva.<br>
nettidhammānulomikan ti Vinayapāḷidhammassa anuloman ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  samuṭṭhānasīsa-vaṇṇanā niṭṭhitā<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; IV<br>
&nbsp;&nbsp;&nbsp;&nbsp;&nbsp;[P_IV.1:] Idāni āpattiādikoṭṭhāsesu kosallajananatthaṃ kati āpattiyo<br>
ti ādinā nayena mātikaṃ ṭhapetvā niddesa-paṭiniddesavasena<br>
vibhaṅgo vutto. tattha kati āpattiyo ti mātikāya ca vibhaṅge<br>
ca āgatāpatti-pucchā. esa nayo dutiyapade pi. kevalañ h'<br>
ettha āpattiyo eva rāsivasena khandhā ti vuttā. vinīta-<br>
vatthūnī ti tāsaṃ āpattīnaṃ vinayapucchā. vinītaṃ vinayo<br>
vūpasamo ti idañ hi atthato ekaṃ. vinītāni yeva vinītavatt-<br>
thūnī ti ayam ettha padattho. idāni yesu sati āpattiyo honti,<br>
asati na honti, te dassetuṃ kati agāravā ti pucchādvayaṃ.<br>
vinītavatthūnīti ayaṃ pana tesaṃ agāravānaṃ vinaya-<br>
pucchā. yasmā pana tā āpattiyo vipattiṃ<span class="red"><sup>1</sup></span> āpattā nāma<br>
n'atthi, tasmā kati vipattiyo<span class="red"><sup>1</sup></span> ti ayaṃ āpattīnaṃ vipatti-<br>
bhāvapucchā.<span class="red"><sup>1</sup></span> kati āpattisamuṭṭhānānī ti tāsaṃ yeva āpat-<br>
tīnaṃ samuṭṭhānapucchā. vivādamūlāni anuvādamūlānī ti<br>
imā vivādādhikaraṇaṃ anuvādādhikaraṇan ti āgatānaṃ<br>
vivādānuvādānaṃ mūlapucchā. sāraṇīyā dhammā ti vivā-<br>
dānuvādamūlānaṃ abhāvakaradhammapucchā. bheda-kara-<br>
vatthūnī ti ayaṃ bhedanasaṃvattanikaṃ vā adhikaraṇan ti<br>
ādīsu vuttabhedakarapucchā. adhikaraṇānī ti bhedakara-<br>
vatthūsu sati uppajjanadhammapucchā. samathā ti tesaṃ<br>
yeva vūpasamanadhammapucchā. pañca āpattiyo ti māti-<br>
kāya āgatavasena vuttā. sattā ti vibhaṅge āgatavasena.<br>
ārakā etehi ramatī ti ārati. ābhuso<span class="red"><sup>2</sup></span> vā ratīti ārati. vinā<br>
etehi ramatī ti virati. paccekaṃ paccekaṃ viratī ti paṭi-<br>
virati. veraṃ maṇati vināsetī ti veramaṇī. na etāya ete<br>
<span class="red">--------------------------------------------------------------------------<br>
1 B2. vippa- for vipa-.<br>
2 B2. ābhūso.<br>
</span><br>
<br>
<b>[page 1315]</b><br>
<i>P_IV.5]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  1315</i><br>
āpattikkhandhā kariyantī ti akriyā. yaṃ etāya asati āpat-<br>
tikkhandhakaraṇaṃ uppajjeyya, tassa paṭipakkhato aka-<br>
raṇaṃ. āpattikkhandhājjhāpattiyā paṭipakkhato anajjhā-<br>
patti. velanato velā. velanato vināsanato ti attho. niyyānaṃ<br>
sinoti bandhati nivāretī ti setu. āpattikkhandhānam etaṃ<br>
adhivacanaṃ. so<span class="red"><sup>1</sup></span> setu etāya paññattiyā hanatī ti setughāto.<br>
sesa vinītavatthuniddesesu pi es' eva nayo. buddhe agāra-<br>
vādīsu yo buddhe dharamāne upaṭṭhānaṃ na gacchati,<br>
parinibbuto cetiyaṭṭhānaṃ bodhiṭṭhānaṃ na gacchati, cetiyaṃ<br>
vā bodhiṃ vā na vandati, cetiyaṅgaṇe sachatto saupāhano<br>
carati, n'atth' etassa buddhe gāravo ti veditabbo. yo pana<br>
sakkonto yeva dhammasavanaṃ na gacchati, sarabhaññaṃ<br>
na bhaṇati, dhammakathaṃ na katheti, dhammasavanaggaṃ<br>
bhinditvā gacchati, vikkhitto vā anādaro vā nisīdati, n' atth'<br>
etassa dhamme gāravo. yo thera-nava-majjhimesu cittīkāraṃ<br>
na paccupaṭṭhāpeti, uposathāgāra-vitakkamāḷakādīsu kāya-<br>
pāgabbhiyaṃ dasseti, yathā vuḍḍhaṃ na vandati, n' atth'<br>
etassa sanghe gāravo. tisso sikkhā samādāya asikkhamāno<br>
yeva pana sikkhāya agāravo ti veditabbo. pamāde ca sati<br>
vippavāse tiṭṭhamāno yeva appamādalakkhaṇaṃ abrūha-<br>
yamāno appamāde agāravo ti veditabbo. tathā āmisapaṭi-<br>
sandhāraṃ dhammapaṭisandhāran ti imaṃ duvidhaṃ paṭi-<br>
sandhāraṃ akaronto yeva paṭisandhāre agāravo ti veditabbo.<br>
gāravaniddese vutta-vipariyāyena attho veditabbo. vivāda-<br>
mūla-niddese satthari pi agāravo ti ādīnaṃ buddhe agāravā-<br>
dīsu vuttanayen' eva attho veditabbo. appatisso ti anīcavutti<br>
na satthāraṃ jeṭṭhakaṃ katvā viharati. ajjhattaṃ vā ti<br>
attano santāne vā attano pakkhe vā sakāyaparisāyā ti attho.<br>
bahiddhā vā ti parasantāne vā parapakkhe vā. tatra tumhe<br>
ti tasmiṃ ajjhattabahiddhābhede saparasantāne vā sapara-<br>
parisāya vā. pahānāya vāyameyyāthā ti mettābhāvanādīhi<br>
nayehi pahānatthaṃ vāyameyyātha. mettābhāvanādinayena<br>
hitaṃ ajjhattam pi bahiddhāpi pahīyati. anavassavāyā<br>
ti appavattibhāvāya. sandiṭṭhiparāmāsī ti sakam eva diṭṭhiṃ<br>
parāmasati yaṃ attanā diṭṭhigataṃ idaṃ eva saccan ti<br>
<span class="red">--------------------------------------------------------------------------<br>
1 B2. corrected to saṃsetuṃ.<br>
</span><br>
<br>
<b>[page 1316]</b><br>
<i>1316&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_IV.10</i><br>
gaṇhāti. ādhānagāhī ti daḷhagāhī. anuvādamūlaniddeso<br>
kiñcāpi vivādamūlaniddesen' eva samāno, atha kho aṭṭhārasa<br>
bhedakaravatthūni nissāya vivadantānaṃ kodhupanāhādayo<br>
vivādamūlāni. tathā vivadantāpanasīlavipattiādīsu añña-<br>
taravipattiṃ āpajjitvā asuko bhikkhu asukaṃ nāma vipattiṃ<br>
āpanno ti vā pārājikaṃ āpanno 'si saṅghādisesaṃ āpanno<br>
&#8216;sī ti vā anuvadanti, evaṃ anuvadantānaṃ kodhupanāhādayo<br>
anuvādamūlānī ti ayam ettha viseso.<br>
&nbsp;&nbsp;&nbsp;&nbsp;&nbsp;sāraṇīyadhammaniddese mettācittena kataṃ kāyakammaṃ<br>
mettaṃ kāyakammaṃ nāma. āvi c' eva raho cā ti sammukhā ca<br>
parammukhā ca. tattha navakāṇaṃ cīvarakammādīsu sahā-<br>
yabhāvagamanaṃ sammukhā kāyakammaṃ nāma .<br>
therānaṃ pana pādadhovana-bījanavātadānādibhedam pi<br>
sabbaṃ sāmicikammaṃ sammukhā mettaṃ kāyakammaṃ<br>
nāma. ubhayehi pi dunnikkhittānaṃ dārubhaṇḍādīnaṃ<br>
tesu avaṃaññaṃ akatvā attanā dunnikkhittānaṃ viya<br>
paṭisāmanaṃ parammukhā mettā kāyakammaṃ nāma.<br>
ayam pi dhammo sāraṇīyo ti ayam mettā kāyakammasaṅkhāto<br>
dhammo saritabbo satijanako. yo naṃ karoti taṃ puggalaṃ<br>
yesaṃ kato hoti, te pasannacittā aho sappuriso ti anussarantī<br>
ti adhippāyo. piyakaraṇo ti taṃ puggalaṃ sabrahmacārīnaṃ<br>
piyaṃ karoti. garukaraṇo ti taṃ puggalaṃ sabrahmacā-<br>
rīnaṃ garuṃ karoti. saṅgahāyā ti ādīsu sabrahmacārīhi saṅ-<br>
gahetabbabhāvāya tehi saddhiṃ avivādāya samaggabhāvāya<br>
ekībhāvāya ca saṃvattati. mettaṃ vacīkamman ti ādīsu<br>
Devatthero Tissatthero ti evaṃ paggayhavacanaṃ sammukhā<br>
mettaṃ vacīkammaṃ nāma. vihāre asante pana taṃ<br>
paṭipucchantassa kuhiṃ amhākaṃ Devatthero kuhiṃ amhā-<br>
kaṃ Tissatthero kadā nu kho āgamissatī ti evaṃ mamāyana-<br>
vacanaṃ parammukhā mettaṃ vacīkammaṃ nāma. mettā-<br>
sineha-siniddhāni pana nayanāni ummilitvā pasannena muk-<br>
hena olokanaṃ sammukhā mettaṃ manokammaṃ nāma.<br>
Devatthero Tissatthero arogo hotu abyābādho ti saman-<br>
nāharaṇaṃ parammukhā mettaṃ manokammaṃ nāma.<br>
appaṭivibhattabhogī ti n' eva āmisaṃ paṭivibhajitvā bhuñjati<br>
na puggalaṃ. yo hi ettakaṃ paresaṃ dassāmi, ettakaṃ<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1317]</b><br>
<i>P_IV.11-22]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-Vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  1317</i><br>
attanā bhuñjissāmi, ettakaṃ vā asukassa ca asukassa ca<br>
dassāmi, ettakaṃ attanā bhuñjissāmī ti vibhajitvā bhuñjati,<br>
ayaṃ paṭivibhattabhogī nāma. ayaṃ pana evaṃ akatvā<br>
ābhataṃ piṇḍapātaṃ therāsanato paṭṭhāya datvā gahitā-<br>
vasesaṃ bhuñjati. sīlavantehī ti vacanato dussīlassa adātuṃ<br>
pi vaṭṭati. sāraṇīyadhammapūraṇena pana sabbesaṃ dātab-<br>
bam evā ti vuttaṃ. gilāna-gilānupaṭṭhāka-āgantuka-gamika-<br>
cīvarakammādipasutānaṃ viceyya dātum pi vaṭṭati. na hi<br>
ete vicinitvā dentena puggalavibhāgo kato hoti. īdisānañ hi<br>
kicchalābhattāviseso kātabbo yevā ti ayaṃ karoti. akhaṇ-<br>
ḍānī ti ādīsu yassa sattasu āpattikkhandhesu ādimhi vā ante<br>
vā sikkhāpadaṃ bhinnaṃ hoti tassa sīlaṃ pariyante chin-<br>
nasāṭako viya khaṇḍaṃ nāma. yassa pana vemajjhe bhin-<br>
naṃ tassa majjhe chiddasāṭako viya chiddaṃ nāma hoti-<br>
yassa paṭipāṭiyā dve tīṇi bhinnāni tassa piṭṭhiyaṃ vā kucchi-<br>
yaṃ vā uṭṭhitena visabhāgavaṇṇena kālarattādīnaṃ aññatra-<br>
sarīravaṇṇagāvā viya sabalaṃ nāma hoti. yassa antaran-<br>
tarā bhinnāni tassa antarantarā visabhāgavaṇṇa-bindu-<br>
viciṭrā gāvī viya kammāsaṃ nāma hoti. yassa pana sabbena<br>
sabbaṃ abhinnāni sīlāni tassa tāni sīlāni akhaṇḍāni acchid-<br>
dāni asabalāni akammāsāni nāma honti. tāni pan' etāni<br>
bhujjissabhāvakaraṇato<span class="red"><sup>1</sup></span> bhujissāni, viññūhi pasaṭṭhattā viñ-<br>
ñūpasaṭṭhāni, taṇhādiṭṭhīhi aparāmaṭṭhattā aparāmaṭṭhāni,<br>
upacārasamādhiṃ appanāsamādhiṃ vā saṃvattayantīti<br>
samādhisaṃvattanikānī ti vuccanti. sīlasāmaññagato viha-<br>
ratī ti tesu tesu disābhāgesu viharantehi kalyāṇasīlehi bhik-<br>
khūhi saddhiṃ samānabhāvūpagatasīlo viharati. yāyaṃ<br>
diṭṭhī ti maggasampayuttā sammādiṭṭhi. ariyā ti niddosā.<br>
niyyātī ti niyyānikā. takkarassā ti yo tathā kārī hoti. duk-<br>
khakkhayāyā ti sabbadukkhassa khayatthaṃ. sesaṃ yāva<br>
samathabheda pariyosānā uttānattham eva.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  V<br>
&nbsp;&nbsp;&nbsp;&nbsp;&nbsp;[P_V:] Upasampadaṃ pucchissan ti upasampadakkhandhakaṃ<br>
pucchissaṃ. sanidānaṃ saniddesan ti nidānena ca niddesena<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1318]</b><br>
<i>1318&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_V.</i><br>
ca saddhiṃ pucchāmi. samukkaṭṭhapadānaṃ kati āpattiyo ti<br>
yāni tattha samukkaṭṭhāni uttamāni padāni vuttāni. tesaṃ<br>
samukkaṭṭhapadānaṃ uttamapadānaṃ saṅkhepato kati<br>
āpattiyo hontī ti. yena hi yena padena yā yā āpatti paññattā,<br>
sā sā tassa tassa padassa āpattī ti vuccati. tena vuttaṃ<br>
samukkaṭṭhapadānaṃ kati āpattiyo ti. dve āpattiyo ti<br>
ūnavīsativassaṃ upasampādentassa pācittiyaṃ. sesesu sab-<br>
bapadesu dukkaṭaṃ. tisso ti nassante te vinassante te ko<br>
tehi attho ti bhedapurekkhārānaṃ uposathakaraṇe thullac-<br>
cayaṃ, ukkhittakena saddhiṃ uposathakaraṇe pācittiyaṃ,<br>
sesesu dukkaṭan ti evaṃ uposathakkhandhake tisso āpattiyo.<br>
ekā ti vassūpanāyikakkhandhake ekā dukkaṭāpatti yeva.<br>
tisso ti bhedapurekkhārassa pavārayato thullaccayaṃ, ukkhit-<br>
takena saddhiṃ pācittiyaṃ, sesesu dukkaṭan ti evaṃ pavāraṇa-<br>
kkhandhake pi tisso āpattiyo. tisso ti vacchatariṃ ugga-<br>
hitvā mārentānaṃ pācittiyaṃ, rattena cittena aṅgajātaṃ<br>
chupane thullaccayaṃ, sesesu dukkaṭan ti evaṃ cammasaṃ-<br>
yutte pi tisso āpattiyo. bhesajjakkhandhake pi samantā<br>
dvaṅgule thullaccayaṃ, bhojjayāguyā pācittiyaṃ, sesesu duk-<br>
kaṭan ti evaṃ tisso āpattiyo. kathinaṃ kevalaṃ paññattiṃ<br>
eva, n'atthi tattha āpatti. cīvarasaṃyutte kusacīravākacīresu<br>
thullaccayaṃ, atirekacīvare nissaggiyaṃ, sesesu dukkaṭan ti<br>
imā tisso āpattiyo. Campeyyake ekā dukkaṭāpatti yeva.<br>
Kosambaka-kammakkhandhaka-pārivāsika-samuccayakkhan-<br>
dhakesu pi ekā dukkaṭāpatti yeva. Samathakkhandhake<br>
chandadāyako khiyyati khiyyanakaṃ pācittiyaṃ, sesesu<br>
dukkaṭan ti imā dve āpattiyo. khuddakavatthuke attano<br>
aṅgajātaṃ chindati thullaccayaṃ, romanthe<span class="red"><sup>1</sup></span> pācittiyaṃ,<br>
sesesu dukkaṭan ti imā tisso āpattiyo. senāsanakkhandhake<br>
garubhaṇḍavissajjane thullaccayaṃ, saṅghikā vihārā nik-<br>
kaḍḍhane pācittiyaṃ, sesesu dukkaṭan ti imā tisso āpattiyo.<br>
saṅghabhede bhedakānuvattakānaṃ thullaccayaṃ, gaṇa-<br>
bhojane pācittiyan ti imā dve āpattiyo. samācāraṃ pucchis-<br>
san ti vutte vattakkhandhake ekā dukkaṭāpatti yeva, sā<br>
sabbavattesu anādariyena hoti. tathā pātimokkhaṭṭhapane.<br>
<span class="red">--------------------------------------------------------------------------<br>
1 B2. romaṭṭhe.<br>
</span><br>
<br>
<b>[page 1319]</b><br>
<i>P_VI.1]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1319</i><br>
bhikkhunikkhandhake appavāraṇāya<span class="red"><sup>1</sup></span> pācittiyaṃ, sesesu duk-<br>
kaṭan ti dve āpattiyo. Pañcasatika-sattasatikesu kevalaṃ<br>
dhammo saṅgahaṃ āropito, n'atthi tattha āpattī ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Khandhakapucchā-vaṇṇanā niṭṭhitā<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; VI<br>
&nbsp;&nbsp;&nbsp;&nbsp;&nbsp;[P_VI.1:] Āpattikarā dhammā jānitabbā 'ti ādimhi ekuttarikanaye<br>
āpattikarā dhammā nāma cha āpatti-samuṭṭhānāni. etesañ<br>
hi vasena puggalo āpattiṃ āpajjati, tasmā āpattikarā ti<br>
vuttā. anāpattikarā nāma satta samathā. āpatti jānitabbā<br>
'ti tasmiṃ sikkhāpade ca vibhaṅge ca vuttā āpatti jānitabbā.<br>
anāpattī ti anāpatti bhikkhu asādiyantassā ti ādinā nayena<br>
anāpatti jānitabbā. lahukā ti lahukena vinayakammena<br>
visujjhanato pañcavidhā āpatti. garukā ti garukena vinaya-<br>
kammena visujjhanato saṅghādisesā āpatti. kenaci ākārena<br>
anāpattibhāvaṃ upanetuṃ asakkuṇeyyato pārājikāpatti ca.<br>
sāvasesā 'ti ṭhapetvā pārājikaṃ sesā. anavasesā ti pārājikā-<br>
patti. dve āpattikkhandhā duṭṭhullā. avasesā aduṭṭhullā.<br>
sappaṭikammadukaṃ sāvasesadukasadisaṃ. desanāgāmini-<br>
dukaṃ lahukadukasaṅgahitaṃ. antarāyikā ti satta pi<br>
āpattiyo sañcicca vītikkantā saggantarāyañ c'eva mokkhan-<br>
tarāyañ ca karontī ti antarāyikā. ajānantena vītikkantā<br>
pana paññatti vajjāpatti n' eva saggantarāyaṃ na ṃok-<br>
khantarāyaṃ karotī ti anantarāyikā. antarāyikaṃ āpannassā-<br>
pi desanāgāminiṃ desetvā vuṭṭhānagāminito vuṭṭhāya<br>
suddhippattassa sāmaṇerabhūmiyaṃ ṭhitassa ca avārito<br>
saggamokkhamaggo ti. sāvajjapaññattī ti lokavajjā anavajja-<br>
paññattī ti paṇṇattivajjā. kriyato samuṭṭhitā nāma yaṃ<br>
karonto āpajjati pārājikāpatti viya. akriyato ti yaṃ akaronto<br>
āpajjati cīvara-anadhiṭṭhānāpatti viya. kriyākriyato ti yaṃ<br>
karonto ca akaronto ca āpajjati kuṭikārāpatti viya. pubbāpatti<br>
ti paṭhamaṃ āpannāpatti. aparāpattī ti pārivāsikādīhi<br>
pacchā āpannāpatti. pubbāpattīnaṃ antarāpatti nāma mūla-<br>
visuddhiyā antarāpatti. aparāpattīnaṃ antarāpatti nāma<br>
<span class="red">--------------------------------------------------------------------------<br>
1 B2. apavā-.<br>
</span><br>
<br>
<b>[page 1320]</b><br>
<i>1320&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    [P_VI.1</i><br>
agghavisuddhiyā antarāpatti. Kurundiyaṃ pana pubbāpatti<br>
nāma paṭhamaṃ āpannā. aparāpatti nāma mānattārahakāle<br>
āpannā. pubbāpattīnaṃ antarāpatti nāma parivāse āpannā.<br>
aparāpattīnaṃ antarāpatti nāma mānattacāre āpannā ti<br>
vuttaṃ. idam pi ekena pariyāyena yujjati. desitā gaṇanūpikā<br>
nāma yā dhuranikkhepaṃ katvā puna na āpajjissāmī ti<br>
desitā hoti. agaṇanūpikā nāma yā dhuranikkhepaṃ akatvā<br>
saussāhen'eva cittena aparisuddhena desitā hoti. ayañ<br>
hi desitagaṇanaṃ na upeti. aṭṭhame vatthusmiṃ bhikkhuniyā<br>
pārājikam eva hoti. paññatti jānitabbā ti ādīsu navasu<br>
padesu paṭhamapārājikapucchāya vuttanayen' eva viniccha-<br>
yo veditabbo. thullavijjā ti thulladose paññattā garukāpatti.<br>
athullavajjā ti lahukāpatti. gihipaṭisaṃyuttā<span class="red"><sup>1</sup></span> ti Suddham-<br>
mattherassa āpatti. yā ca dhammikassa paṭissa-<br>
vassa asaccāpane āpatti. avasesā na gihipaṭisaṃyuttā.<br>
pañcānantariyakammāpatti niyatā. sesā aniyatā. ādikaro<br>
ti Sudinnattherādi ādikammiko. anādikaro ti makkaṭī-<br>
samaṇādi anupaññattikārako. adhiccāpattiko nāma yo kadāci<br>
karahaci āpattiṃ āpajjati. abhiṇhāpattiko nāma yo niccaṃ<br>
āpajjati. codako nāma yo vatthunā vā āpattiyā vā paraṃ<br>
codeti. yo pana evaṃ codito ayaṃ cuditako nāma. pañca-<br>
dasasu dhammesu appatiṭṭhahitvā abhūtena vatthunā codento<br>
adhammacodako nāma. tena tathā codito adhammacuditako<br>
nāma. vipariyāyena dhammacodaka-cuditakā veditabbā.<br>
micchattaniyatehi vā sammattaniyatehi vā dhammehi<br>
samannāgato niyato. viparito aniyato. sāvakā bhabbāpattikā<br>
nāma. buddhā ca paccekabuddhā ca abhabbāpattikā nāma.<br>
ukkhepaniyakammakato ukkhittako nāma. avasesa-catubbi-<br>
dha-tajjanīyādikammakato anukkhittako nāma. ayañ hi<br>
uposathaṃ vā pavāraṇaṃ vā dhammaparibhogaṃ vā<br>
āmisaparibhogaṃ vā na kopeti. Mettiyaṃ bhikkhuniṃ<br>
nāsetha, dūsako nāsetabbo, kaṇṭako samaṇuddeso nāsetabbo<br>
ti e v a ṃ liṅga-daṇḍakammasaṃvāsanāsanāhi nāsitabbo<br>
nāsitako nāma. sesā sabbe anāsitakā. yena saddhiṃ uposathā-<br>
diko saṃvāso atthi ayaṃ samānasaṃvāsako. itaro nānā-<br>
<span class="red">--------------------------------------------------------------------------<br>
1 B2. -paṭiyuttā.<br>
</span><br>
<br>
<b>[page 1321]</b><br>
<i>P_VI.2]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   1321</i><br>
saṃvāsako. so kamma-nānāsaṃvāsako laddhi-nānāsaṃ-<br>
vāsako ti duvidho hoti. ṭhapanaṃ jānitabban ti ekaṃ<br>
bhikkhave adhammikaṃ pātimokkhaṭṭhapanan ti ādinā<br>
nayena vuttaṃ pātimokkhaṭṭhapanaṃ jānitabban ti attho.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ekaka-vaṇṇanā niṭṭhitā<br>
&nbsp;&nbsp;&nbsp;&nbsp;&nbsp;[P_VI.2:] Dukesu sacittakā āpatti saññāvimokkhā. acittakā no<br>
saññāvimokkhā. laddhasamāpattikassa āpatti nāma bhūtāro-<br>
canāpatti. aladdhasamāpattikassa āpatti nāma abhūtāro-<br>
canāpatti. saddhamma-paṭisaṃyuttā nāma padasodhammādi-<br>
kā. asaddhamma-paṭisaṃyuttā nāma duṭṭhullavācāpatti.<br>
saparikkhāra-paṭisaṃyuttā nāma nissaggiyavatthuno<br>
anissajjitvā paribhoge, pattacīvarānaṃ nidahane,<span class="red"><sup>1</sup></span> kiliṭṭha-<br>
cīvarānaṃ adhovane, malaggahitapattassa apacane ti evaṃ<br>
ayuttaparibhoge āpatti. paraparikkhāra-paṭisaṃyuttā nāma<br>
saṅghikamañcapāṭhādīnaṃ ajjhokāse saṇtharaṇāṇā-<br>
pucchāgamanādīsu āpajjitabbā āpatti. sapuggala-paṭi-<br>
saṃyuttā nāma mudupiṭṭhakassa lambissa<span class="red"><sup>2</sup></span> ūrunā aṅgajātaṃ<br>
pellantassā ti ādinā nayena vuttāpatti. parapuggala-paṭi-<br>
saṃyuttā nāma methunadhamma-kāyasaṃsagga-pahāra-<br>
dānādīsu vuttāpatti. sikharaṇī 'sī ti saccaṃ bhaṇanto garu-<br>
kaṃ āpajjati. sampajāna-musāvāde pācittiyan ti musā<br>
bhaṇanto lahukaṃ. abhūtārocane musā bhaṇanto garukaṃ<br>
bhūtārocane saccaṃ bhananto lahukaṃ. saṅghakammaṃ<br>
vaggaṃ karissāmī ti antosīmāya ekamante nisīdanto bhūmi-<br>
gato āpajjati nāma. sace pana aṅgulimattam pi ākāse tiṭṭhey-<br>
ya na āpajjeyya. tena vuttaṃ no vehāsagato ti. vehāsakuṭiyā<br>
āhacca pādakaṃ mañcaṃ vā pīṭhaṃ vā abhinisīdanto vehāsa-<br>
gato āpajjati nāma. sace pana taṃ bhūmiyaṃ paññapetvā<br>
nipajjeyya<span class="red"><sup>3</sup></span> na āpajjeyya. tena vuttaṃ no bhūmigato ti. gamiyo<br>
gamiyavattaṃ apūretvā gacchanto nikkhamanto āpajjati nāma,<br>
no pavisanto. āgantuko āgantukavattaṃ apūretvā sachattu-<br>
pāhano pavisanto pavisanto āpajjati nāma, no nikkhamanto.<br>
ādiyanto āpajjati nāma bhikkhunī atigambhīraṃ udakasuddhi-<br>
<span class="red">--------------------------------------------------------------------------<br>
1 B2. niddahane.<br>
2 B2. lampissa.<br>
3 B2. nippajjeyya.<br>
</span><br>
<br>
<b>[page 1322]</b><br>
<i>1322&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   [P_VI.2</i><br>
kaṃ ādiyamānā dubbaṇṇakaraṇaṃ anādiyitvā cīvaraṃ<br>
paribhuñjanto pana anādiyanto āpajjati nāma. mūgabbatā-<br>
dīni titthiyavatādīni samādiyanto samādiyanto āpajjati<br>
nāma. pārivāsikādayo pana tajjanīyādikammakatā vā<br>
attano vattaṃ asamādiyanto āpajjanti. te sandhāya vuttaṃ<br>
atthāpatti na samādiyanto āpajjatī ti. aññātikāya bhikkhuniyā<br>
cīvaraṃ sibbanto vejjakamma-bhaṇḍagārikakamma-cittakam-<br>
māni vā karonto karonto āpajjati nāma. upajjhāyavattādīni<br>
akaronto akaronto āpajjati nāma. aññātikāya bhikkhuniyā<br>
cīvaraṃ dadamāno dento ājajjati nāma. saddhivihārika-antevā-<br>
sikānaṃ cīvarādīni adento adento āpajjati nāma. aññātikāya<br>
bhikkhuniyā cīvaraṃ gaṇhanto paṭiggaṇhanto āpajjati nāma<br>
na bhikkhave ovādo na gahetabbo ti vacanato ovādaṃ<br>
agaṇhanto na paṭiggaṇhanto āpajjati nāma. nissaggiyavat-<br>
thuṃ<span class="red"><sup>1</sup></span> anissajjitvā paribhuñjanto paribhogena āpajjati nāma.<br>
pañcāhikaṃ saṅghāṭicāraṃ atikkāmayamānā aparibhogena<br>
āpajjati nāma. sahagāraseyyaṃ rattiṃ āpajjati nāma,<br>
no divā. dvāraṃ asaṃvaritvā paṭisallīyanto divā āpajjatti,<br>
no rattiṃ. ekaratta-charatta-sattāha-dasāha-māsātikkamesu<br>
vutta-āpattiṃ āpajjanto aruṇugge āpajjati nāma. pavāretvā<br>
bhuñjanto na aruṇugge āpajjati nāma. bhūtagāmañ c'eva<br>
aṅgajātañ ca chindanto chindanto āpajjati nāma. kese vā<br>
nakhe vā na chindanto na chindanto āpajjati nāma. āpattiṃ<br>
chādento chādento āpajjati nāma. tiṇena vā paṇṇena vā<br>
paṭicchādetvā āgantabbaṃ, na tv'eva naggena āgantabbaṃ,<br>
yo āgaccheyya āpatti dukkaṭassā 'ti imaṃ pana āpattiṃ na<br>
chādento āpajjati nāma. kusacīrādīni dhārento dhārento āpajjati<br>
nāma. ayaṃ te bhikkhu patto yāvā bhedanāya dharetabbo<br>
ti imaṃ āpattiṃ na dhārento na dhārento āpajjati nāma.<br>
attanā va attānaṃ nānāsaṃvāsakaṃ karotī ti ekasīmāyaṃ<br>
dvīsu saṅghesu nisinnesu ekasmiṃ pakkhe nisīditvā para-<br>
pakkhassa laddhiṃ gaṇhanto yasmiṃ pakkhe nisinno tesaṃ<br>
attanā va attānaṃ nānāsaṃvāsakaṃ karoti nāma. yesaṃ<br>
santike nisinno tesaṃ gaṇapūrako hutvā kammaṃ kopeti,<br>
itaresaṃ hatthapāsaṃ anāgatattā. samānasaṃvāsake pi es'<br>
<span class="red">--------------------------------------------------------------------------<br>
1 B2. nisaggiya-.<br>
</span><br>
<br>
<b>[page 1323]</b><br>
<i>P_VI.2]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  1323</i><br>
eva nayo. yesaṃ hi so laddhiṃ roceti, tesaṃ samānasaṃ-<br>
vāsako hoti. itaresaṃ nānāsaṃvāsako. sattāpattiyo sattā-<br>
pattikkhandhā 'ti āpajjitabbato āpattiyo. rāsaṭṭhena khandhā<br>
'ti evaṃ dve yeva nāmāni hontī ti nāmavasena dukaṃ<br>
dassitaṃ. kammena vā salākaggāhena vā ti ettha uddeso c' eva<br>
kammañ ca ekaṃ. vohāro c eva anusāvanā ca salākaggāho <br>
ca ekaṃ. <span class="red"><sup>1</sup></span>vohārānusāvana-salākaggāhā pubbabhāgā. kammañ<br>
c'eva uddeso ca pamāṇaṃ.<span class="red"><sup>1</sup></span> addhānahīno nāma ūnavī-<br>
sativasso. aṅgahīno nāma hatthacchindādibhedo. vatthu-<br>
vipanno nāma paṇḍako tiracchānagato ubhatobyañjanako<br>
ca. avasesā theyyasaṃvāsakādayo aṭṭha abhabbapuggalā<br>
karaṇadukkaṭako nāma. dukkaṭakriyā dukkaṭakammā<br>
imasmiṃ yeva attabhāve katena attano kammena abhabbaṭṭ-<br>
hānaṃ pattā 'ti attho. aparipūro nāma aparipuṇṇa-pattacī-<br>
varo. no ca yācati nāma upasampadaṃ na yācati. alajjissa<br>
ca bālassa cā 'ti alajjī sace pi tipiṭako hoti, bālo ca sace pi<br>
saṭṭhivasso hoti ubho pi nissāya na vatthabbaṃ. bālassa ca<br>
lajjissa cā 'ti ettha bālassa tvaṃ nissayaṃ gaṇhā 'ti āṇāya<br>
pi nissayo dātabbo. lajjissa pana yācantass'eva. sātisāran<br>
ti sadosaṃ, yaṃ ajjhācaranto āpattiṃ āpajjati. kāyena<br>
paṭikkosanā nāma hatthavikārādīhi paṭikkosanā. kāyena<br>
paṭijānātī ti hattha-vikārādīhi paṭijānāti. upaghātikā<span class="red"><sup>2</sup></span> nāma<br>
upaghāto. sikkhūpaghātikā<span class="red"><sup>3</sup></span> nāma sikkhūpaghāto<span class="red"><sup>3</sup></span> bhogū-<br>
paghātikā nāma paribhogūpaghāto. tattha tisso sikkhā<br>
asikkhato sikkhūpaghātikā 'ti veditabbā. saṃghikaṃ<br>
vā puggalikaṃ vā dupparibhogaṃ bhuñjato bhogūpaghāti-<br>
kā ti veditabbā. dve venayikā 'ti dve atthāvinayasiddhā.<br>
paññattaṃ nāma sakale vinayapiṭake kappiyākappiyavasena<br>
paññattaṃ. paññattānulomaṃ nāma catūsu mahāpadesesu<br>
daṭṭhabbaṃ. setughāto ti paccayaghāto. yena cittena akappi-<br>
yaṃ kareyya, tassa cittassāpi anuppādanan ti attho.<br>
mattakāritā 'ti mattāya pamāṇena karanaṃ, pamāṇe ṭhānan<br>
ti attho. kāyena āpajjatī ti kāyadvārikaṃ kāyena āpajjati.<br>
vacīdvārikaṃ vācāya. kāyena kvuṭṭhātī ti tiṇavatthārakasa-<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;I--I B2. omits these words<br>
2 B2. upaghātikā.<br>
3 B2. bhikkhū- by mistake.<br>
</span><br>
<br>
<b>[page 1324]</b><br>
<i>1324&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_VI.2-3</i><br>
mathe vināpi desanāya kāyen' eva vuṭṭhāti. desetvā vuṭṭha-<br>
hanto pana vācāya vuṭṭhāti. abbhantaraparibhogo nāma<br>
ajjhoharaṇaparibhogo. bāhiraparibhogo nāma sīsamakkhanā-<br>
di. anāgataṃ bhāraṃ vahatī ti athero vasamāno therehi<br>
vahitabbaṃ bījanagāha-dhammajjhesanādi bhāraṃ vahati,<br>
taṃ nittharituṃ vīriyaṃ ārabhati.<span class="red"><sup>1</sup></span> āgataṃ bhāraṃ na<br>
vahatī ti thero therakiccaṃ na karoti. anujānāmi bhikkhave<br>
therena bhikkhunā sāmaṃ vā dhammaṃ bhāsituṃ paraṃ<br>
vā ajjhesituṃ. anujānāmi bhikkhave dherādheyyaṃ<span class="red"><sup>2</sup></span><br>
pātimokkhan ti evam ādi sabbaṃ parihāpetī ti attho. na<br>
kukkuccāyitabbaṃ kukkuccāyatī ti na kukkuccāyitabbaṃ<br>
kukkuccāyitvā karoti. kukkuccāyitabbaṃ na kukkuccāyatī<br>
ti kukkuccāyitabbaṃ na kukkuccāyitvā karoti. etesaṃ<br>
dvinnaṃ divā ca ratto ca āsavā vaḍḍhantī ti attho. anantara<br>
duke pi vuttapaṭipakkhavasena<span class="red"><sup>3</sup></span> attho veditabbo. sesaṃ<br>
tattha tattha vuttanayattā uttānam evā ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; duka-vaṇṇanā niṭṭhitā.<br>
&nbsp;&nbsp;&nbsp;&nbsp;&nbsp;[P_VI.3:] Tikesu. atth' āpatti tiṭṭhante bhagavati āpajjatī ti atthi<br>
āpattiṃ yaṃ tiṭṭhante bhagavati āpajjatī ti attho. es' eva<br>
nayo sabbattha. tattha lohituppādāpattiṃ tiṭṭhante āpajjati.<br>
etarahi kho pan' Ānanda bhikkhū aññamaññaṃ āvusovādena<br>
samudācaranti. na vo mam' accayena evaṃ samudācaritab-<br>
baṃ. navakena Ānanda bhikkhunā thero bhikkhu bhante<br>
ti vā āyasmā tī vā samudācaritabbo ti vacanato theraṃ<br>
āvusovādena samudācaraṇapaccayā āpattiṃ parinibbute<br>
bhagavati āpajjati, no tiṭṭhante. imā dve āpattiyo thapetvā<br>
avasesā dharante pi bhagavati āpajjati parinibbute pi.<br>
pavāretvā anatirittaṃ bhuñjanto āpattiṃ kāle āpajjati, no<br>
vikāle. vikālabhojanāpattiṃ pana vikāle āpajjati, no kāle.<br>
avasesā kāle c' eva āpajjati vikāle ca. sahagāraseyyaṃ rattiṃ<br>
āpajjati. dvāraṃ asaṃvaritva paṭisallīyanaṃ divā. sesā<br>
rattiñ c'eva divā ca. dasavasso'mhi atirekadasavasso'mhī<br>
ti bālo byatto parisaṃ upaṭṭhapento dasavasso āpajjati, na<br>
<span class="red">--------------------------------------------------------------------------<br>
1 B2. ārabbhati.<br>
2 B2. therātheyyaṃ.<br>
3 B2. vipakkhavasena.<br>
</span><br>
<br>
<b>[page 1325]</b><br>
<i>P_VI.3]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   1325</i><br>
ūnadasavasso. ahaṃ paṇḍito byatto ti navo vā majjhimo<br>
vā parisaṃ upaṭṭhapento ūnadasavasso āpajjati, no dasavasso.<br>
sesā āpattī dasavasso c' eva āpajjati ūnadasavasso ca.<br>
pañcavasso 'mhī ti bālo abyatto anissāya vasanto pañca-<br>
vasso āpajjati. ahaṃ paṇḍito byatto ti navako anissāya<br>
vasanto ūnapañcavasso āpajjati. sesaṃ pañcavasso c' eva<br>
āpajjati ūnapañcavasso ca. anupasampannaṃ padaso<br>
dhammaṃ vācento mātugāmassa dhammaṃ desento evarū-<br>
paṃ āpattiṃ kusalacitto āpajjati. pārājika-sukkavissaṭṭhi-<br>
kāyasaṃsagga-duṭṭhulla-attakāmapāricariya-duṭṭhadosasaṅ-<br>
ghabheda-pahāradāna-talasattikādibhedaṃ akusalacitto āpaj-<br>
jati. asañcicca sahagāraseyyādiṃ abyākatacitto āpajjati yaṃ<br>
arahā va āpajjati sabbaṃ abyākatacitto va āpajjati. methu-<br>
nadhammādibhedam āpattiṃ sukhavedanā samaṅgī āpajjati.<br>
duṭṭhadosādibhedaṃ dukkhavedanā samaṅgī yaṃ sukha-<br>
vedanā samaṅgī āpajjati, taṃ yeva majjhatto hutvā āpajjanto<br>
adukkhamasukhavedanā samaṅgī āpajjati. tayo paṭikkhepā ti<br>
buddhassa bhagavato tayo paṭikkhepā. catūsu paccayesu<br>
mahicchatā asantuṭṭhitā kilesasallekhana-paṭipattiyā<span class="red"><sup>1</sup></span> ago-<br>
pāyanā. imehi tayo dhammā buddhena bhagavatā paṭikkhi-<br>
ttā. appicchatādayo pana tayo buddhena bhagavatā anuñ-<br>
ñātā. tena vuttaṃ tayo anuññātā 'ti. dasavasso 'mhī ti'<br>
parisaṃ upaṭṭhapento pañcavasso 'mhī ti nissayaṃ agaṇ-<br>
hanto bālo āpajjati, na paṇḍito. ūnadasavasso byatto 'mhī<br>
ti bahussutattā parisaṃ upaṭṭhapento ūnapañcavasso ca<br>
nissayaṃ agaṇhanto paṇdito āpajjati, no bālo. avasesaṃ<br>
paṇḍito c' eva āpajjati bālo ca. vassaṃ anupagacchanto<br>
kāḷe<span class="red"><sup>2</sup></span> āpajjati, no juṇhe. mahāpavāraṇāya apavārento<br>
juṇhe āpajjati, no kāḷe<span class="red"><sup>2</sup></span>. avasesaṃ kaḷe<span class="red"><sup>2</sup></span> c' eva āpajjati<br>
juṇhe ca. vassūpagamanaṃ kāḷe<span class="red"><sup>2</sup></span> kappati, no juṇhe.<br>
mahāpavāraṇāya pavāraṇā juṇhe kappati, no kāḷe. sesaṃ<br>
anuññātakaṃ kāḷe c' eva kappati juṇhe ca. kattikapuṇṇa-<br>
māsiyā pacchime pāṭipadadivase vikappetvā ṭhapitaṃ<br>
vassikasāṭikaṃ nivāsento hemante āpajjati. Kurundiyaṃ<br>
pana kattikapuṇṇamāsadivase apaccuddharitvā hemante āpaj-<br>
<span class="red">--------------------------------------------------------------------------<br>
1 B2. -saṃlekhana.<br>
2 B2. kāle.<br>
</span><br>
<br>
<b>[page 1326]</b><br>
<i>1326&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_VI.3</i><br>
jatīti vuttaṃ, tam pi suvuttaṃ. cātumāsaṃ adhiṭṭhātuṃ<br>
tato paraṃ vikappetun ti hi vuttaṃ. atirekamāse sese<br>
gimhāne pariyesanto atirekaḍḍhamāse sese katvā nivāsento<br>
ca gimhe āpajjati nāma. satiyā vassikasāṭikāya naggo<br>
kāyaṃ ovassāpento vasse āpajjati nāma. pārisuddhiuposa-<br>
thaṃ vā adhiṭṭhānuposathaṃ vā karonto saṅgho āpajjati.<br>
suttuddesañ ca adhiṭṭhānuposathañ ca karonto gaṇo āpajjati.<br>
ekako suttuddesaṃ pārisuddhiuposathañ ca karonto puggalo<br>
āpajjati. pavāraṇāya pi es' eva nayo. saṅghuposatho ca<br>
saṅghapavāraṇā ca saṅghass' eva kappati. gaṇuposatho ca<br>
gaṇapavāraṇā ca gaṇass' eva kappati. adhiṭṭhānuposatho<br>
ca adhiṭṭhānapavāraṇā ca puggalass' eva kappati. pārā-<br>
jikaṃ āpanno 'mhīti ādīni bhaṇanto vatthuṃ chādeti, na<br>
āpattiṃ. methunaṃ dhammaṃ paṭisevin ti ādīni bhaṇanto<br>
āpattiṃ chādeti, no vatthuṃ. yo n'eva vatthuṃ na āpattiṃ<br>
āroceti, ayaṃ vatthuñ c'eva chādeti āpattiñ ca. paṭicchādetī<br>
ti paṭicchādi. jantāgharam eva paṭicchādi jantāgharapaṭic-<br>
chādi. itarāsu pi es' eva nayo. dvāraṃ pidahitvā anto<br>
jantāghare ṭhitena parikammaṃāvaṭṭati. udake<br>
otiṇṇenāpi etad eva vaṭṭati. ubhayattha khādituṃ bhuñji-<br>
tuṃ vā na vaṭṭati. vatthapaṭicchādi sabbakappiyatāya<br>
paṭicchannena sabbaṃ kātuṃ vaṭṭati. vahantī ti yanti<br>
niyyanti. nindaṃ vā paṭikkosaṃ vā na labhanti. canda-<br>
maṇḍalaṃ abbhā-mahikā-dhūma-raja-rāhuvimuttaṃ vivaṭaṃ<br>
yeva virocati, na tesu aññatarena paṭicchannaṃ. tathā<br>
sūriyamaṇḍalaṃ. dhammavinayo pi vivaritvā vibhajitvā desi-<br>
yamāno va virocati, no paṭicchanno. aññena bhesajjena<br>
karaṇīyena aññaṃ viññāpento gilāno āpajjati, na bhesajjena<br>
karaṇīyena. bhesajjaṃ viññāpento agilāno āpajjati. avase-<br>
saṃ āpattiṃ gilāno c'eva āpajjati agilāno ca. anto āpajjati<br>
no bahī ti anupakhajjaseyyaṃ kappento anto āpajjati, no<br>
bahi. bahi āpajjati no anto ti saṅghikaṃ mañcādiṃ ajjhokāse<br>
santharitvā pakkamanto bahi āpajjati, no anto. avasesaṃ<br>
pana anto c' eva āpajjati bahi ca. antosīmāyan ti āgantuko<br>
āgantukavattaṃ adassetvā sachattupāhano vihāraṃ pavisan-<br>
to upacārasīmaṃ okkantamutto va āpajjati. bahisīmāyā' ti ga-<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1327]</b><br>
<i>P_VI.3]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1327</i><br>
miko dārubhaṇḍap ṭisāmanādi gamikavattaṃ apūretvā pak-<br>
kamanto upacārasīmaṃ atikkantamatto 'va āpajjati. avasesaṃ<br>
antosīmāya c' eva āpajjati bahisīmāya ca. sati vuḍḍhatare<br>
anajjhiṭṭho dhammaṃ bhāsanto saṅghamajjhe āpajjati nāma.<br>
gaṇamajjhe pi puggalasantike pi es' eva nayo. kāyena vuṭṭhātī<br>
ti tiṇavatthāraka-samathena vuṭṭhāti. kāyaṃ acāletvā vācā-<br>
ya desentassa vācāya vuṭṭhāti. vacīsampayuttaṃ kāyakri-<br>
yaṃ katvā desentassa kāyena vācāya vuṭṭhāti nāma. saṅ-<br>
ghamajjhe desanāgāminī pi vuṭṭhānagāminī pi vuṭṭhāti<br>
gaṇapuggalamajjhe pana desanāgāminī yeva vuṭṭhāti. āgāḷ-<br>
hāya ceteyyā 'ti āgāḷhāya daḷhabhāvāya ceteyya. tajjanīya-<br>
kammādikatassa vattaṃ na pūrayato icchamāno saṃgho<br>
ukkhepaniyakammaṃ kareyyā 'ti attho. alajjī ca hoti<br>
bālo ca apakatatto cā ti ettha bālo ayaṃ dhammādhammaṃ<br>
na jānāti. apakatatto vā āpattānāpattiṃ na jānātī ti ettā-<br>
vatā kammaṃ na kātabbaṃ. bālabhāvamūlakaṃ pana<br>
apakatattabhāvamūlakañ ca āpattiṃ āpannassa kammaṃ<br>
kātabban ti attho. adhisīle sīlavipanno nāma dve āpattik-<br>
khandhe āpanno. ācāravipanno nāma pañca āpattikkhandhe<br>
āpanno. diṭṭhivipanno nāma antaggāhikāya diṭṭhiyā saman-<br>
nāgato. tesaṃ āpattiṃ apassantānaṃ appaṭikarontānaṃ<br>
diṭṭhiñ ca anissajjantānaṃ yeva kammaṃ kātabbaṃ. kāyiko<br>
davo nāma pāsakādīhi jūtakīḷanādibhedo anācāro. vācasiko<br>
davo nāma mukhāḷambara-karaṇādibhedo anācāro. kāyika-<br>
vācasiko nāma naccana-gāyanādibhedo dvīhi pi dvārehi<br>
anācāro. kāyiko anācāro nāma kāyadvāre paññattasikkhā-<br>
padavītikkamo. vācasiko anācāro nāma vacīdvāre paññat-<br>
tasikkhāpadavītikkamo. kāyikavācasiko nāma dvāradvaye<br>
pi paññattasikkhāpadavītikkamo. kāyikena upaghātikenā<br>
ti kāyadvāre paññattassa sikkhāpadassa asikkhanena. yo<br>
hi taṃ na sikkhati, so na<span class="red"><sup>1</sup></span> upaghāteti, tasmā tassa taṃ<br>
asikkhanaṃ kāyikaṃ upaghātikan ti vuccati. sesa padad-<br>
vaye pi es' eva nayo. kāyikena micchājīvenā ti jaṅghapesa-<br>
nikādinā vā gaṇḍaphālanādinā vā vejjakammena. vācasi-<br>
kenā ti sāsanauggahaṇāarocanādinā. tatiyapadaṃ ubhaya-<br>
<span class="red">--------------------------------------------------------------------------<br>
1 B2. naṃ.<br>
</span><br>
<br>
<b>[page 1328]</b><br>
<i>1328&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_VI.3</i><br>
sampayogavasena vuttaṃ. alaṃ bhikkhu mā bhaṇḍanan ti<br>
alaṃ bhikkhu mā bhaṇḍanaṃ kari, mā kalahaṃ mā vivādaṃ<br>
karīti attho. na voharitabban ti na kiñci vattabbaṃ. vadato<br>
pi hi tādisassa vacanaṃ na sotabbaṃ maññanti. na kismiñci<br>
paccekaṭṭhāne ti kismiñci bījanaggāhādike ekasmiṃ pi jeṭṭha-<br>
kaṭṭhāne na ṭhapetabbo ti attho. okāsakammaṃ karontassā<br>
ti karotu āyasmā okāsaṃ ahaṃ taṃ vatthukāmo ti evaṃ<br>
okāsaṃ karontassa nālaṃ okāsakammaṃ kātun ti kiṃ<br>
tvaṃ karissasīti okāso na kātabbo. savacanīyaṃ n' ādā-<br>
tabban ti vacanaṃ na ādātabbaṃ vacanam pi na sotabbaṃ.<br>
yattha gahetvā gantukāmo hoti na tattha gantabban ti<br>
attho. tih' aṅgehi samannāgatassa bhikkhuno vinayo ti yaṃ so<br>
jānāti so tassa vinayo nāma hoti, so na pucchitabbo ti attho.<br>
anuyogo na dātabbo ti idaṃ kappatīti pucchantassa pucchāya<br>
okāso na dātabbo, aññaṃ pucchā 'ti vattabbo. iti so n' eva<br>
pucchitabbo, nāssa pucchā sotabbā 'ti attho. vinayo na<br>
sākacchātabbo ti vinayapañho na sākacchitabbo, kappiyākap-<br>
piyakathā na saṃsandetabbā. idaṃ appahāyā 'ti etaṃ<br>
brahmacāripaṭiññātādikaṃ laddhiṃ avijahitvā. suddhaṃ<br>
brahmacārin ti khīṇāsavaṃ bhikkhuṃ. pātabyataṃ āpajjatī<br>
ti pātabyabhāvaṃ paṭisevanaṃ āpajjati. idam appahāyā ti<br>
vacanato pana taṃ brahmacāripaṭiññātaṃ pahāya khīṇā-<br>
savaṃ musā mayā bhaṇitaṃ khamatha me ti khamāpetvā n'<br>
atthi kāmetudoso laddhiṃ vijahitvā gativisodhanaṃ kareyya.<br>
akusalamūlānī ti akusalāni c' eva mūlāni ca, akusalānaṃ vā<br>
mūlāni akusalamūlāni. kusalamūlesu pi es' eva nayo.<br>
duṭṭhu caritāni virūpāni vā caritāni duccaritāni. suṭṭhu<br>
caritāni sundarāni vā caritāni sucaritāni. kāyena karaṇa-<br>
bhūtena kataṃ duccaritaṃ kāyaduccaritaṃ. esa nayo<br>
sabbattha. sesaṃ tattha tattha vuttanayattā uttānam evā<br>
ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  tikavaṇṇanā niṭṭhitā<br>
&nbsp;&nbsp;&nbsp;&nbsp;&nbsp;[P_VI.4:] Catukkesu sakavācāya āpajjati paravācāya vuṭṭhātī ti<br>
vacīdvārikaṃ padasodhammādibhedaṃ āpattiṃ āpajjitvā<br>
tiṇavatthārakasamathaṭṭhānaṃ gato parassa kammavācāyā<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1329]</b><br>
<i>P_VI.4]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1329</i><br>
vuṭṭhāti. paravācāya āpajjati sakavācāya vuṭṭhātī ti pāpikāya<br>
diṭṭhiyā appaṭinissagge parassa kammavācāya āpajjati.<br>
puggalassa santike desento sakavācāya vuṭṭhāti. sakavā-<br>
cāya āpajjati sakavācāya vuṭṭhātī ti vacīdvārikaṃ padaso-<br>
dhammādibhedaṃ āpattiṃ sakavācāya āpajjati desetvā<br>
vuṭṭhāhanto pi sakavācāya vuṭṭhāti. paravācāya āpajjati<br>
paravācāya vuṭṭhātī ti yāvatatiyakaṃ saṅghādisesaṃ<br>
parassa kammavācāya āpajjati vuṭṭhahanto pi parassa<br>
parivāsakammavācādīhi vuṭṭhāti. tato paresu kāyadvāri-<br>
kaṃ kāyena āpajjati, desento vācāya vuṭṭhāti. vacī-<br>
dvārikaṃ vācāya āpajjati. tiṇavatthārake kāyena vut-<br>
ṭhāti. kāyadvārikaṃ kāyena āpajjati. tam eva tiṇavat-<br>
thārake kāyena vuṭṭhāti. vacīdvārikaṃ vācāya āpajjati.<br>
tam eva desento vācāya vuṭṭhāti. saṅghikamañcassa attano<br>
paccattharaṇena anatthato kāyasamphusane lomagananaya<br>
āpajjitabbāpattiṃ sahagāraseyyāpattiñ ca pasutto āpajjaṭi.<br>
pabujjhitvā pana āpannabhāvaṃ ñatvā desento paribuddho<br>
vuṭṭhāti. jagganto āpajjitvā pana tiṇavatthārakasamathaṭ-<br>
ṭhāne sayanto paṭibuddho āpajjati pasutto vuṭṭhāti nāma.<br>
pacchimapadadvayam pi vuttānusāren' eva veditabbaṃ.<br>
acittakāpattiṃ acittako āpajjati nāma. pacchā desento<br>
sacittako vuṭṭhāti. sacittakāpattiṃ sacittako āpajjati nāma.<br>
tiṇavatthārakaṭṭhāne sayanto acittako vuṭṭhāti. sesapada-<br>
dvayam pi vuttānusāren' eva veditabbaṃ. yo sabhāgaṃ<br>
āpattiṃ deseti, ayaṃ desanāpaccayā dukkaṭaṃ āpajjanto<br>
pācittiyādīsu aññataraṃ deseti, tañ ca desento dukkaṭaṃ<br>
āpajjati. taṃ pana dukkaṭaṃ āpajjanto pācittiyādito<br>
vuṭṭhāti, pācittiyādito ca vuṭṭhahanto taṃ āpajjati. iti<br>
ekassa puggalassa ekam eva payogaṃ sandhāya āpattiṃ<br>
āpajjanto desetī ti idaṃ catukkaṃ vuttan ti veditabbaṃ.<br>
kammacatukke pāpikāya diṭṭhiyā appaṭinissaggāpattiṃ<br>
kammena āpajjati. desento akammena vuṭṭhāti. vissaṭṭhi-<br>
ādikaṃ akammena āpajjati parivāsādinā kammena vuṭṭhāti. <br>
samanubhāsakammen,<span class="red"><sup>1</sup></span> eva āpajjati kammena vuṭṭhāti. sesaṃ<br>
akammena āpajjati akammena vuṭṭhāti. parikkhāracatukke<br>
<span class="red">--------------------------------------------------------------------------<br>
1 B2. -bhāsanaṃ kammena.<br>
</span><br>
<br>
<b>[page 1330]</b><br>
<i>1330&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   [P_VI.4</i><br>
paṭhamo sakaparikkhāro, dutiyo saṅghiko va, tatiyo<br>
cetiyasantako, catuttho gihiparikkhāro. sace pana so patta-<br>
civaranavakammabhesajjānaṃ atthāya āhaṭo hoti. apā-<br>
puraṇaṃ dātuṃ anto ṭhapāpetuñ ca vaṭṭati. sammukha-<br>
catukke pāpikāya diṭṭhiyā appaṭinissaggāpattiṃ saṅghassa<br>
sammukhā āpajjati. vuṭṭhānakāle pana saṅghena kiccaṃ n'<br>
atthī ti parammukhā vuṭṭhāti. vissaṭṭhiādikaṃ param-<br>
mukhā āpajjati saṅghassa sammukhā vuṭṭhāti. samā-<br>
nubhāsanaṃ saṅghassa sammukhā eva āpajjati sammukhā<br>
vuṭṭhāti. sesaṃ sampajānamusāvādādibhedaṃ parammukhā<br>
'va āpajjati parammukhā 'va vuṭṭhāti. ajānantacatukkaṃ<br>
acittakacatukkasadisaṃ. liṅgapātubhāvenā 'ti sayitass' eva<br>
bhikkhussa vā bhikkhuniyā vā liṅgaparivatte jāte sahagāra-<br>
seyyāpatti hoti, idam etaṃ paṭicca vuttaṃ. ubhinnam pi<br>
pana asādhāraṇāpatti liṅgapātubhāvena vuṭṭhāti. sahapaṭi-<br>
lābhacatukke yassa bhikkhuno liṅgaṃ parivattati, so saha-<br>
liṅgapaṭilābhena paṭhamaṃ uppannavasena seṭṭhabhāvena<br>
ca purimaṃ purisaliṅgaṃ jahati, pacchime itthiliṅge patiṭ-<br>
ṭhāti. purisakutta-purisākārādivasena pavattā kāyavacī-<br>
viññattiyo paṭippassambhanti bhikkhū 'ti vā puriso ti vā<br>
evaṃ pavattā paṇṇattiyo nirujjhanti. yāni bhikkhunīhi<br>
asādhāraṇāni chacattālīsa sikkhāpadāni, tehi anāpatti yeva<br>
hoti. dutiyacatukke pana yassā bhikkhuniyā liṅgaṃ pari-<br>
vattati, sā pacchā samuppattiyā vā hīnabhāvena vā pacchi-<br>
masaṅkhyaṃ gataṃ itthiliṅgaṃ jahati, vuttappahārena puri-<br>
man ti saṅkhyaṃ gate purisaliṅge patiṭṭhāti. vuttaviparitā<br>
viññattiyo paṭippassambhanti bhikkhunī ti vā itthī ti vā<br>
evaṃ pavattā paṇṇattiyo pi nirujjhanti. yāni bhikkhūhi<br>
asādhāraṇāni sotaṃ tiṃsañ ca sikkhāpadāni, tehi anāpatti<br>
yeva hoti. cattāro samukkaṃsā 'ti cattāro mahāpadesā.<br>
te hi bhagavatā anuppanne vatthumhi sayaṃ ukkaṃsitvā<br>
ukkhipitvā ṭhapitattā samukkaṃsā 'ti vuccanti. paribhogā<br>
ti ajjhoharaṇīya paribhogā. udakaṃ pana akālikattā appa-<br>
ṭiggahitakaṃ vaṭṭati. yāvakālikādīni appaṭiggahitakāni aj-<br>
jhoharituṃ na vaṭṭati. cattāri mahāvikaṭāni kālodissattā<br>
yathā vutte kāle vaṭṭanti. upāsako sīlavā ti pañca vā<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1331]</b><br>
<i>P_VI.4]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   1331</i><br>
dasa vā sīlāni gopayamāno. āgantukādicatukke sachatt-<br>
upāhano sasīsaṃ pāruto vihāraṃ pavisanto tattha vicaranto<br>
ca āgantuko va āpajjati, no āvāsiko. āvāsikavattaṃ akaronto<br>
pana āvāsiko āpajjati, no āgantuko. sesaṃ kāyavacīdvārikaṃ<br>
āpattiṃ ubho pi āpajjanti. asādhāraṇaṃ āpattiṃ n' eva<br>
āgantuko āpajjati no āvāsiko. gamiyacatukke pi gamiyavat-<br>
taṃ apūretvā gacchanto gamiko āpajjati, no āvāsiko. āvāsi-<br>
kavattaṃ akaronto pana āvāsiko āpajjati, no gamiko. sesaṃ<br>
ubho pi āpajjanti. asādhāraṇaṃ ubho pi n' āpajjanti-<br>
vatthunānattatādicatukke catunnaṃ pārājikānaṃ aññamañ-<br>
ñaṃ vatthunānattatā va hoti, na āpattinānattatā. sabbāpi<br>
hi sā pārājikāpatti yeva. saṅghādisesādīsu pi es' eva nayo.<br>
bhikkhussa ca bhikkhuniyā ca aññamaññaṃ kāyasaṃsagge<br>
bhikkhussa saṅghādiseso, bhikkhuniyā pārājikan ti evaṃ<br>
āpattinānattatā va hoti, na vatthunānattatā. ubhinnam pi hi<br>
kāyasaṃsaggo 'va vatthu. tathā lasuṇakhādane bhikkhuniyā<br>
pācittiyam, bhikkhussa dukkaṭan ti evam ādinā p' ettha<br>
nayena yojanā veditabbā. catunnaṃ pārājikānaṃ terasahi<br>
saṅghādisesehi saddhiṃ vatthunānattatā c' eva āpattinā-<br>
nattatā ca. evaṃ saṃghādisesādīnaṃ aniyatādīhi. ādito<br>
paṭṭhāya cattāri pārājikāni ekato āpajjantānaṃ bhikkhu-<br>
bhikkhunīnaṃ n' eva vatthunānattatā no āpattinānattatā.<br>
visuṃ āpajjantesu pi sesāsādhāraṇāpattiyo āpajjantesu pi<br>
es' eva nayo. vatthusabhāgādicatukke bhikkhussa ca<br>
bhikkhuniyā ca kāyasaṃsagge vatthusabhāgatā, no āpatti-<br>
sabhāgatā. catūsu pārājikesu āpattisabhāgatā, no vatthu-<br>
sabhāgatā. esa nayo saṅghādisesādīsu. bhikkhussa ca bhik-<br>
khuniyā ca catūsu pārājikesu vatthusabhāgatā c' eva āpatti-<br>
sabhāgatā ca. esa nayo sabbāsu sādhāraṇāpattīsu. asā-<br>
dhāraṇāpattiyaṃ n' eva vatthusabhāgatā n' āpattisabhāgatā.<br>
yo hi purimacatukke paṭhamapañho so idha dutiyo. yo<br>
ca tattha dutiyo so idha paṭhamo. tatiyacatutthesu nānā-<br>
karaṇaṃ n' atthi. upajjhāyacatukke saddhivihārikassa upaj-<br>
jhāyena kattabbavattassa akaraṇe āpattiṃ upajjhāyo<br>
āpajjati, no saddhivihāriko. upajjhāyassa kattabbavattaṃ<br>
akaronto saddhivihāriko āpajjati, no upajjhāyo. sesaṃ ubho<br>
<br>
<b>[page 1332]</b><br>
<i>1332&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_VI.4</i><br>
pi āpajjanti. asādhāraṇaṃ ubho pi n' āpajjanti. ācariya-<br>
catukke pi es' eva nayo. ādiyantacatukke pādaṃ vā ati-<br>
rekapādaṃ vā sahatthā ādiyanto garukaṃ āpajjati. ūnaka-<br>
pādaṃ gaṇhāhī ti āṇattiyā aññaṃ payojento lahukaṃ<br>
āpajjati. etena nayena sesapadattayaṃ veditabbaṃ. abhi-<br>
vādanārahacatukke bhikkhunīnaṃ tāva bhattagge navama-<br>
bhikkhunito paṭṭhāya upajjhāyāpi abhivādanārahā, no<br>
paccuṭṭhānārahā.<span class="red"><sup>1</sup></span> avisesena ca vippakatabhojanassa bhik-<br>
khussa yo koci vuḍḍhataro. saṭṭhivassassāpi pārivāsikassa<br>
samīpagato tadahupasampanno pi paccuṭṭhānāraho, no abhi-<br>
vādanāraho. appaṭikkhittesu ṭhānesu vuḍḍho navakassa<br>
abhivādanāraho c' eva paccuṭṭhānāraho ca. navako pana<br>
vuḍḍhassa n' eva abhivādanāraho na paccuṭṭhānāraho. āsa-<br>
nārahacatukkassa paṭhamapadaṃ purimacatukke dutiya-<br>
padena dutiyapadañ ca paṭhamapadena atthato sadisaṃ.<br>
kālacatukke pavāretvā bhuñjanto kāle āpajjati, no vikāle.<br>
vikālabhojanāpattiṃ vikāle āpajjati, no kāle. sesaṃ kāle c'<br>
eva āpajjati vikāle ca. asādhāraṇaṃ n' eva kāle no vikāle.<br>
paṭiggahita-catukke purebhattaṃ paṭiggahitāmisaṃ kāle kap-<br>
pati, no vikāle. pānakaṃ vikāle kappati punadivasaṃhi<br>
no kāle, sattāhakālikaṃ yāvajīvikaṃ kāle c' eva kappati<br>
vikāle ca. attano attano kālātītaṃ yāvakālikādittayaṃ akap-<br>
piyamaṃsaṃ uggahitakaṃ appaṭiggahitakañ ca n' eva<br>
kāle kappati no vikāle. paccantimacatukke samudde sīmaṃ<br>
bandhanto paccantimesu janapadesu āpajjati, no majjhimesu.<br>
pañcavaggena gaṇena upasampādento guṇaṅguṇūpāhanaṃ<br>
dhuvanhānaṃ<span class="red"><sup>2</sup></span> cammattharaṇāni ca majjhimesu janapadesu<br>
āpajjati, no paccantimesu. imāni cattāri idha na kappantī<br>
ti vadanto pi paccantimesu āpajjati. idha kappantī ti<br>
vadanto pana majjhimesu āpajjati. sesāpattiṃ ubhayattha<br>
āpajjati. asādhāraṇaṃ na katthaci āpajjati. dutiyacatukke<br>
pañcavaggena gaṇena upasampadādi catubbidham pi vatthu<br>
paccantimesu janapadesu kappati. idaṃ kappatī ti dīpetuṃ<br>
pi tatth' eva kappati, no majjhimesu, idaṃ na kappatī ti<br>
dīpetuṃ pana majjhimesu janapadesu kappati, no paccanti-<br>
<span class="red">--------------------------------------------------------------------------<br>
1 B2. paccupathānārahā.<br>
2 B2. dhūvano.<br>
</span><br>
<br>
<b>[page 1333]</b><br>
<i>P_VI.4]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   1333</i><br>
mesu. sesaṃ anujānāmi bhikkhave pañca loṇānī ti ādi<br>
anuññātakaṃ ubhayattha kappati. yaṃ pana akappiyan ti<br>
paṭikkhittaṃ taṃ ubhayatthāpi na kappati. antoādi-<br>
catukke anupakhajjaseyyādiṃ anto āpajjati, no bahi. aj-<br>
jhokāse saṅghikamañcādīni nikkhipitvā pakkhamanto bahi<br>
āpajjati, no anto. sesaṃ anto c' eva bahi ca. asādhāraṇaṃ<br>
n' eva anto na bahi. antosīmādicatukke āgantuko vattaṃ<br>
apūrento antosīmāya<span class="red"><sup>1</sup></span> āpajjati. gamiyo bahisīmāya. musā-<br>
vādādiṃ antosīmāya ca bahisīmāya ca āpajjati. asādhāraṇaṃ<br>
na katthaci. gāmacatukke antaragharapaṭisaṃyuttaṃ sekhi-<br>
yapaññattiṃ gāme āpajjati, no araññe. bhikkhunī aruṇaṃ<br>
uṭṭhāpayamānā araññe āpajjati, no gāme. musāvādādiṃ<br>
gāme c' eva āpajjati araññe ca. asādhāraṇāṃ na katthaci.<br>
cattāro pubbakiccā' ti sammajjanī padīpo ca udakaṃ āsanena<br>
cā 'ti idaṃ catubbidhaṃ pubbakaraṇan ti vuccatīti vuttaṃ.<br>
chandapārisuddhi utukkhānaṃ bhikkhugaṇanā ca ovādo ti<br>
ime pana cattāro pubbakiccā ti veditabbā. cattāro patta-<br>
kallā 'ti uposatho yāvatikā ca bhikkhū kammappattāto<br>
āgatā honti sabhāgāpattiyo na vijjanti vajjanīyā ca puggalā<br>
tasmiṃ na honti pattakallan ti vuccatīti. cattāri anaññapā-<br>
cittiyāni ti etad eva paccayaṃ karitvā anaññaṃ pācittiyan ti<br>
evaṃ vuttāni anupakhajjaseyyākappanasikkhāpadaṃ, eh'<br>
āvuso gāmaṃ vā 'ti sikkhāpadaṃ, sañcicca kukkucca upada-<br>
hanaṃ, upassutitiṭṭhanan<span class="red"><sup>2</sup></span> ti imāni cattāri. catasso bhikkhu-<br>
sammutiyo ti ekarattaṃ pi ce bhikkhu ticīvarena vippava-<br>
seyya aññatra bhikkhusammutiyā, aññaṃ navaṃ santhataṃ<br>
kārāpeyya aññatra bhikkhusammutiyā, tato ce uttari vippa-<br>
vaseyya aññatra bhikkhusammutiyā, duṭṭhullaṃ āpattiṃ<br>
anupasampannassa āroceyya aññatra bhikkhusammutiyā<br>
ti evaṃ āgatā terasahi sammutīhi muttā sammutiyo. gilā-<br>
nacatukke aññabhesajjena karaṇīyena lolatāya aññaṃ<br>
viññāpento gilāno āpajjati. abhesajjakaraṇīyena bhesajjaṃ<br>
viññāpento agilāno āpajjati. musāvādādiṃ ubho pi. asā-<br>
dhāraṇaṃ ubho pi n' āpajjanti. sesaṃ sabbattha uttānam<br>
evā 'ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; catukkavaṇṇanā niṭṭhitā<br>
<span class="red">--------------------------------------------------------------------------<br>
1 B2. -sīmāyaṃ.<br>
2 B2. upassutiṃ tiṭṭhanan.<br>
</span><br>
<br>
<b>[page 1334]</b><br>
<i>1334&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    [P_VI.5</i><br>
&nbsp;&nbsp;&nbsp;&nbsp;&nbsp;[P_VI.5:] Pañcakesu pañca puggalā niyatā 'ti ānantariyānam ev'<br>
etaṃ gahaṇaṃ. pañcacchedanakā āpatti nāma pamāṇā-<br>
tikkante mañcapīṭha-nisīdana-kaṇḍupaṭicchādi vassikasā-<br>
ṭikāsu sugatacīvare ca veditabbā. pañcah' ākārehī ti alajjitā<br>
aññāṇatā kukkuccapakatatā akappiye kappiyasaññitā kappiye<br>
akappiyasaññitā 'ti imehi pañcahi. pañca āpattiyo musāvāda-<br>
paccayā ti pārājika-thullaccaya-dukkaṭa-saṅghādisesa-pācit-<br>
tiyā. anāmantacāro ti santaṃ bhikkhuṃ anāpucchā purebhat-<br>
taṃ pacchābhattaṃ kulesu cārittaṃ āpajjeyyā ti imassa<br>
āpucchitvā cārassa abhāvo. anadhiṭṭhānan ti gaṇabhojane<br>
aññatra samayā ti vuttaṃ samayaṃ adhiṭṭhahitvā bhojanaṃ<br>
adhiṭṭhānaṃ nāma. tathā akaraṇaṃ anadhiṭṭhānaṃ. avi-<br>
kappanā nāma yā paramparabhojanehi vikappanā vuttā,<br>
tassā akaraṇaṃ. imāni hi pañca-piṇḍapātikassa dhutaṅgen'<br>
eva paṭikkhittāni. ussaṅkitaparisaṅkito ti ye passanti ye suṇanti, tehi ussaṅkito c' eva parisaṅkito ca. api ca akuppa-<br>
dhammo khīṇāsavo pi samāno, tasmā agocarā pariharitabbā.<br>
na hi etesu sandissamāno ayasato vā garahato vā muccati.<br>
sosānikan ti susāne patitakaṃ. pāpaṇikan ti āpaṇadvāre<br>
patitakaṃ. thūpacīvaran<span class="red"><sup>1</sup></span> ti vammikaṃ parikkhipitvā bali-<br>
kammakataṃ. ābhisekikan ti nhānaṭṭhāne vā rañño abhi-<br>
sekaṭṭhāne vā chaḍḍitacīvaraṃ. gatapaṭiyāgatan<span class="red"><sup>2</sup></span> ti susānaṃ<br>
netvā puna ānītakaṃ. pañca mahācorā uttarimanussa-<br>
dhamme vuttā. pañcāpattiyo kāyato samuṭṭhantī ti paṭha-<br>
mena āpattisamuṭṭhānena pañca āpattiyo āpajjati. bhikkhu<br>
kappiyasaññī saññācikāya kuṭiṃ karotī ti evaṃ antara-<br>
peyyāle vuttāpattiyo pañca āpattiyo. kāyato ca vācato cā ti<br>
tatiyena āpatti samuṭṭhānena pañcāapattiyo āpajjati. bhik-<br>
khu kappiyasaññī saṃvidahitvā kuṭiṃ karotī ti evaṃ tatth'<br>
eva vuttā āpattiyo. desanāgāminiyo ti ṭhapetvā pārājikañ ca<br>
saṃghādisesañ ca avasesā. pañcakammānī ti tajjanīya-<br>
niyasa-pabbājanīya-paṭisāraṇīyāni cattāri ukkhepanīyañ<br>
ca tividham pi ekan ti pañca. yāvatatiyake pañcā 'ti ukkhit-<br>
tānuvattikāya bhikkhuniyā yāvatatiyaṃ samanubhāsanāya<br>
appaṭinissajjanti yā pārājikaṃ thullaccayaṃ dukkaṭan ti<br>
<span class="red">--------------------------------------------------------------------------<br>
1 B2. thupa-.<br>
2 B2. Bp. bhata- corrected to gata-.<br>
</span><br>
<br>
<b>[page 1335]</b><br>
<i>[P_VI.5Parivāra-vaṇṇanā1335</i><br>
tisso bhedakānuvattakādi samanubhāsanāsu saṅghādise.<br>
pāpikāya diṭṭhiyā appaṭinissagge pācittiyaṃ. adinnan ti<br>
aññena adinnaṃ. aviditan ti paṭiggaṇhāmīti cetanāya<br>
abhāvena aviditaṃ. akappiyan ti pañcahi samaṇakappehi<br>
akappiyakataṃ. yaṃ vā pan' aññam pi akappiyamaṃsaṃ<br>
akappiyabhojanaṃ. akatātirittan ti pavāretvā atirittaṃ<br>
akataṃ. samajjadānan ti naṭasamajjādi dānaṃ. usabhadā-<br>
nan ti gogaṇassa antare usabhavissajjanaṃ. cittakkamma-<br>
dānan ti āvāsaṃ kāretvā tattha cittakammaṃ kāretuṃ<br>
vaṭṭati. idaṃ pana paṭibhānacittakammadānaṃ sandhāya<br>
vuttaṃ. imāni hi pañca kiñcāpi lokassa puññasammatāni,<br>
atha kho apuññāni akusalāni yeva. uppannaṃ paṭibhānan<br>
ti ettha paṭibhānan ti kathetukamyatā vuccati. ime pañca<br>
duppaṭivinodayā ti na suppaṭivinodayā. upāyena pana<br>
kāraṇena anurūpāhi paccavekkhana-anusāsanādīhi sakkā<br>
paṭivinodetun ti attho. sakacittaṃ pasīdatī ti ettha imāni<br>
vatthūni. Kaṭāndhakāravāsī<span class="red"><sup>1</sup></span> Phussarevatthero kira cetiyaṇ-<br>
gaṇaṃ sammajjitvā ekaṃsaṃ uttarāsaṅgaṃ katvā sindu-<br>
vārakusuma-santhatam iva samavippakiṇṇavālikaṃ ceti-<br>
yaṅgaṇaṃ olokento buddhārammaṇaṃ pītipāmojjaṃ<br>
uppādetvā aṭṭhāsi. tasmiṃ khaṇe māro pabbatapāde<br>
nibbattakāḷamakkaṭo viya hutvā cetiyaṅgaṇe gomayaṃ<br>
vippakiranto gato. thero an asakkhi arahattaṃ pāpuṇituṃ,<br>
sammajjitvā agamāsi. dutiyadivase pi jaraggavo hutvā<br>
tādisam eva vippakāraṃ akāsi. tatiyadivase vaṅkapādaṃ<br>
manussattabhāvaṃ nimminitvā pādena parikasanto agamāsi.<br>
thero evarūpo vībhacchapuriso samantā yojanappamāṇesu<br>
gocaragāmesu n' atthi, siyā nu kho māro ti cintetvā māro 'si<br>
tvan ti āha. āma bhante māro 'mhi, na dāni te vañcetuṃ<br>
asakkhin ti. diṭṭhapubbo tayā tathāgato ti. āma diṭṭha-<br>
pubbo ti. māro nāma mahānubhāvo hoti, iṅgha tāva bud-<br>
dhassa bhagavato attabhāvasadisaṃ attabhāvaṃ nimmināhī<br>
ti. na sakkā bhante tādisaṃ rūpaṃ nimminituṃ, api ca kho<br>
pana taṃ sarikkhakaṃ patirūpakaṃ nimminissāmī ti saka-<br>
attabhāvaṃ vijahitvā buddharūpasadisena attabhāvena<br>
<span class="red">--------------------------------------------------------------------------<br>
1 B2. Kaṭāntakāra-.<br>
</span><br>
<br>
<b>[page 1336]</b><br>
<i>1336&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_VI.5</i><br>
aṭṭhāsi. thero māraṃ oloketvā ayaṃ tāva sarāgadosamoho<br>
evaṃ sobhati, kathaṃ nu kho bhagavā na sobhati sabbaso<br>
vītarāgadosamoho ti buddhārammaṇaṃ pītiṃ paṭilabhitvā<br>
vipassanaṃ vaḍḍhetvā arahattaṃ pāpuṇi. māro vañcito<br>
'mhi tayā bhante ti āha. thero pi kiṃ atthi jaramāra tādisaṃ<br>
vañcetun ti āha. Lokantaravihāre pi Datto nāma dahara-<br>
bhikkhu cetiyaṅgaṇaṃ sammajjitvā olokento odāta-kasiṇaṃ<br>
paṭilabhi, aṭṭha samāpattiyo nibbattesi. tato vipassanaṃ<br>
vaḍḍhetvā phalattayaṃ sacchākāsi. paracittaṃ pasīdatī ti<br>
ettha imāni vatthūni, Tisso nāma daharabhikkhu Jambukola-<br>
cetiyaṅgaṇaṃ sammajjitvā saṅkāra-chaḍḍaniṃ hatthena<br>
gahetvā va aṭṭhāsi. tasmiṃ khaṇe Tissadattatthero nāma<br>
nāvāto orūyha cetiyaṅgaṇaṃ olokento bhāvitacittena sam-<br>
maṭṭhaṭṭhānan ti ñatvā pañhā sahassaṃ pucchi. itaro<br>
sabbaṃ vissajjesi. aññatarasmiṃ pi vihāre thero cetiyaṅ-<br>
gaṇaṃ sammajjitvā vattaṃ paricchindi. Yonaka-visayato<br>
cetiyavandanakā cattāro therā āgantvā cetiyaṅgaṇaṃ disvā<br>
anto appavisitvā dvāre yeva ṭhatvā eko thero aṭṭha kappe<br>
anussari. eko soḷasa. eko vīsati. eko tiṃsa kappe anussari.<br>
devatā attamanā hontī ti ettha idaṃ vatthu. ekasmiṃ kira<br>
vihāre eko bhikkhu cetiyaṅgaṇañ ca bodhiyaṅgaṇañ ca<br>
sammajjitvā nhāyituṃ gato. devatā imassa vihārassa<br>
katakālato paṭṭhāya evaṃ vattaṃ pūretvā sammaṭṭhapubbo<br>
bhikkhu n'atthī ti pasannacittā pupphahatthā aṭṭhaṃsu.<br>
thero āgantvā kataragāmavāsikā 'ttha 'ti āha. bhante idh'<br>
eva vasāma, imassa vihārassa katakālato paṭṭhāya evaṃ<br>
vattaṃ pūretvā sammaṭṭhapubbo bhikkhu n' atthī ti tum-<br>
hākañ ca bhante vatte pasīditvā pupphahatthā ṭhitā 'mhā 'ti<br>
devatā āhaṃsu. pāsādikasaṃvattanikan ti ettha idaṃ vatthu.<br>
ekaṃ kira amaccaputtaṃ Abhayattherañ ca ārabbha ayaṃ<br>
kathā udapādi kiṃ nu kho amaccaputto pāsādiko Abhaya-<br>
thero ti ubho pi ne ekasmiṃ ṭhāne olokessāmā 'ti ñātakā<br>
amaccaputtaṃ alaṅkaritvā Mahācetiyaṃ vandāpessāmā ti<br>
agamaṃsu. theramātā 'pi pāsādikaṃ cīvaraṃ kāretvā<br>
puttassa pahiṇi, putto me kese chindāpetvā imaṃ cīvaraṃ<br>
pārupitvā bhikkhusaṃghaparivuto Mahācetiyaṃ vandatū 'ti<br>
<span class="red">--------------------------------------------------------------------------<br>
</span><br>
<br>
<b>[page 1337]</b><br>
<i>P_VI.5]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1337</i><br>
amaccaputto ñātiparivuto pācīnadvārena cetiyaṅgaṇam<br>
ārūḷho. Abhayatthero bhikkhusaṅghaparivuto dakkhi-<br>
ṇadvārena cetiyaṅgaṇaṃ ārūhitvā cetiyaṅgaṇe tena saddhiṃ<br>
samāgantvā āha, kiṃ tvaṃ āvuso mahallakattherassa<br>
samaṭṭhaṭṭhāne kacavaraṃ chaḍḍetvā mayā saddhiṃ<br>
yugaggāhaṃ gaṇhāsī ti. atītattabhāve kira Abhayatthero<br>
Mallakatthero nāma hutvā gocaragāme cetiyaṅgaṇaṃ sam-<br>
majji. amaccaputto mahāupāsako hutvā sammaṭṭhaṭṭhāne<br>
kacavaraṃ gahetvā chaḍḍesi. satthusāsanaṃ kataṃ hotī ti<br>
idaṃ sammajjanavattaṃ nāma buddhehi vaṇṇitaṃ, tasmā<br>
taṃ karontena satthusāsanaṃ kataṃ hoti. tatr' idaṃ vatthu,<br>
āyasmā kira Sāriputto Himavantaṃ gantvā ekasmiṃ pabbhāre<br>
asammajjitvā'va nirodhaṃ samāpajjitvā nisīdi. bhagavā<br>
āvajjanto therassa asammajjitvā nisinnabhāvaṃ ñatvā ākāsena<br>
gantvā therassa purato asammaṭṭhaṭṭhāne pādāni dassetvā<br>
paccāgañchi. thero samāpattito vuṭṭhito bhagavato pādāni<br>
disvā balava-hirottappaṃ paccupaṭṭhāpetvā jaṇṇukehi<br>
patiṭṭhāya asammajjitvā nisinnabhāvaṃ vata me satthā<br>
aññāsi, saṃghamajjhe dāni codanaṃ kāressāmī ti dasabalassa<br>
santikaṃ gantvā vanditvā nisīdi. bhagavā kuhiṃ gato 'si<br>
Sāriputtā<span class="red"><sup>1</sup></span> 'ti vatvā na patirūpaṃ dāni te mayhaṃ anantare<br>
ṭhāne ṭhatvā vicarantassa asammajjitvā nisīditun ti āha.<br>
tato paṭṭhāya thero gaṇṭhikapaṭimuñcanaṭṭhāne pi tiṭṭhanto<br>
pādena kacavaraṃ viyūhitvā va tiṭṭhati. attano bhāsa-<br>
pariyantaṃ na uggaṇhātī ti imasmiṃ vatthusmiṃ ettakaṃ<br>
suttaṃ upalabbahati, ettako vinicchayo, ettakaṃ suttañ<br>
ca vinicchayañ ca vakkhāmī ti evaṃ attano bhāsapariyantaṃ<br>
na uggaṇhāti. ayaṃ codakassa purimakathā, ayaṃ pacchima-<br>
kathā, ayaṃ cuditakassa purimakathā, ayaṃ pacchimakathā,<br>
ettakaṃ gayhupagaṃ, ettakaṃ na gayhupagan ti evaṃ<br>
anuggaṇhanto pana parassa bhāsapariyantaṃ na uggaṇhāti<br>
nāma. āpattiṃ na jānātī ti pārājikaṃ vā saṅghādisesaṃ<br>
vā ti sattannaṃ. āpattikkhandhānaṃ nānākaraṇaṃ na<br>
jānāti. mūlan ti dve āpattiyā mūlāni kāyo ca vācā ca, tāni<br>
na jānāti. samudayan ti cha āpattisamuṭṭhānāni āpatti-<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;I. Bp. Sāriputto.<br>
</span><br>
<br>
<b>[page 1338]</b><br>
<i>1338&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    [P_VI.5</i><br>
samudayo nāma, tāni na jānāti. pārājikādīnaṃ vatthuṃ<br>
na jānātī ti pi vuttaṃ hoti. nirodhan ti ayaṃ āpattidesanāya<br>
nirujjhati vūpasammati, ayaṃ vuṭṭhānenā 'ti evaṃ āpatti-<br>
nirodhaṃ na jānāti. satta samathe ajānanto pana āpatti-<br>
nirodhagāmini-paṭipadaṃ na jānāti. adhikaraṇapañcake<br>
adhikaraṇaṃ nāma cattāri adhikaraṇāni. adhikaraṇassa<br>
mūlaṃ nāma tettiṃsa mūlāni vivādādhikaraṇassa dvādasa<br>
mūlāni, anuvādādhikaraṇassa cuddasa, āpattādhikaraṇassa<br>
cha, kiccādhikaraṇassa ekaṃ. tāni parato āvibhavissanti.<br>
adhikaraṇa-samudayo nāma adhikaraṇasamuṭṭhānaṃ. vivādā-<br>
dhikaraṇaṃ aṭṭhārasa bhedakaravatthūni nissāya uppajjati.<br>
anuvādādhikaraṇaṃ catasso vipattiyo. āpattādhikaraṇaṃ<br>
sattāpattikkhandhe. kiccādhikaraṇaṃ cattāri, saṅghakiccānī<br>
ti imaṃ vibhāgaṃ na jānātī ti attho. adhikaraṇa-nirodhaṃ<br>
na jānātī ti dhammena vinayena satthusāsanena mūlāmūlaṃ<br>
gantvā vinicchayasamataṃ pāpetuṃ na sakkoti. idaṃ<br>
adhikaraṇaṃ dvīhi, idaṃ catūhi, idaṃ tīhi, idaṃ ekena<br>
samathena sammatī ti evaṃ satta samathe ajānanto pana<br>
adhikaraṇanirodhagāmini-paṭipadaṃ na jānāti nāma.<br>
vatthuṃ na jānātī ti idaṃ pārājikassa vatthu, idaṃ<br>
saṅghādisesassā ti evaṃ sattannaṃ āpattikkhandhānaṃ<br>
vatthuṃ na jānāti. nidānan ti sattannaṃ nidānānaṃ idaṃ<br>
sikkhāpadaṃ ettha paññattaṃ, idaṃ etthā ti na jānāti.<br>
paññattiṃ na jānātī ti tasmiṃ tasmiṃ sikkhāpade paṭhama-<br>
paññattiṃ na jānāti. anupaññattī ti punappunaṃ paññattiṃ<br>
na jānāti. anusandhivacanapathan ti kathānusandhivinic-<br>
chayānusandhivasena vatthuṃ na jānāti. ñattiṃ na jānātī ti<br>
sabbena sabbaṃ ñattiṃ na jānāti. ñattiyā karaṇaṃ na jānātī<br>
ti ñattikiccaṃ nā jānāti. osāraṇādīsu navasu ṭhānesu ñatti-<br>
kammaṃ nāma hoti. ñattidutiyañatticatutthakammesu<br>
ñattiyā kammappatto hutvā tiṭṭhatīti na jānāti. na pubba-<br>
kusalo hoti na aparakusalo<span class="red"><sup>1</sup></span> ti pubbe kathetabbañ ca pacchā<br>
kathetabbañ ca na jānāti. ñatti nāma pubbe ṭhapetabbā,<br>
pacchā na ṭhapetabbā 'ti pi na jānāti. akālaññū ca hotī ti<br>
kālaṃ na jānāti. anajjhiṭṭho ayācito bhāsati, ñattikālam pi<br>
<span class="red">--------------------------------------------------------------------------<br>
1 B2. -kusalo hotī ti.<br>
</span><br>
<br>
<b>[page 1339]</b><br>
<i>P_VI.5,6]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  1339</i><br>
ñattikhettaṃ pi ñattiokāsam pi na jānāti. mandattā momū-<br>
hattā'ti kevalaṃ aññāṇena momūhabhāvena dhutaṅge ānisaṃ-<br>
saṃ ajānitvā. pāpiccho ti tena araññavāsena paccayalābhaṃ<br>
patthayamāno. pavivekan ti kāyacittaupadhivivekaṃ. idamat-<br>
thitan ti imāya kalyaṇāya paṭipattiyā attho etassā ti idamat-<br>
thi. idamatthino bhāvo idamatthitā. taṃ idamatthitaṃ yeva<br>
nissāya, na aññaṃ kiñci lokāmisan ti attho. uposathaṃ na<br>
jānātī ti navavidhaṃ uposathaṃ na jānāti. uposathakamman ti<br>
adhammena vaggādibhedaṃ catubbidhaṃ uposathakammaṃ<br>
na jānāti. pātimokkhan ti dve mātikā na jānāti. pāti-<br>
mokkhuddesan ti sabbam pi navavidhaṃ pātimokkhuddesaṃ<br>
na jānāti. pavāraṇan ti navavidhaṃ pavāraṇaṃ na jānāti-<br>
pavāraṇakammaṃ uposathakamma-sadisam eva. apā-<br>
sādikapañcake apāsādikan ti kāyaducaritādi akusalakammaṃ <br>
vuccati. pāsādikan ti kāyasucaritādi kusalakammaṃ vuccati.<br>
ativelan ti velaṃ atikkamma bahutaraṃ kālaṃ kulesu<br>
appaṃ vihāre ti attho. otāro ti kilesānaṃ anto otaraṇaṃ.<br>
saṅkiliṭṭhan ti duṭṭhullāpatti-kāyasaṃsaggādibhedaṃ. visud-<br>
dhipañcake pavāraṇāggahaṇena navavidhāpi pavāraṇā vedi-<br>
tabbā. sesam sabbattha uttānam evā ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;pañcaka-vaṇṇanā niṭṭhitā.<br>
&nbsp;&nbsp;&nbsp;&nbsp;&nbsp;[P_VI.6:] Chakkesu cha sāmiciyo ti so ca bhikkhu anabbhito te ca<br>
bhikkhū gārayhā ayaṃ tattha sāmici, yuñjant' āyasmanto<br>
sakaṃ mā vo sakaṃ vinassā ti ayaṃ tattha sāmici, ayaṃ te<br>
bhikkhu patto yāva bhedanāya dhāretabbo ti ayaṃ tattha<br>
sāmici, tato nīharitvā bhikkhūhi saddhiṃ saṃvibhajitabbaṃ<span class="red"><sup>1</sup></span><br>
ayaṃ tattha sāmici, aññātabbaṃ paripucchitabbaṃ pari-<br>
pañhitabbaṃ ayaṃ tattha sāmici, yassa bhavissati so haris-<br>
satī ti ayaṃ tattha sāmici, iti imā bhikkhu-pātimokkhe yeva<br>
cha sāmiciyo. chacchedanakā ti pañcake vuttā pañca bhik-<br>
khunīnaṃ udakasāṭikāya saddhiṃ cha. chah' ākārehī ti<br>
alajjitā aññāṇatā kukkuccayakatatā akappiye kappiyasañ-<br>
ñitā kappiye akappiyasaññitā satisammosā 'ti. tattha<br>
ekaratta-chāratta-sattāhātikkamādīsu āpattiṃ satisammo-<br>
<span class="red">--------------------------------------------------------------------------<br>
1 B2. -vibhajji-.<br>
</span><br>
<br>
<b>[page 1340]</b><br>
<i>1340&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  [P_VI.6,7</i><br>
sena āpajjati. sesaṃ vuttanayam eva. cha ānisaṃsā vina-<br>
yadhare 'ti pañcake vuttā pañca tass' ādheyyo<span class="red"><sup>1</sup></span> uposatho ti<br>
iminā saddhiṃ cha. cha paramānī ti dasāha-paramaṃ <br>
atirekacīvaraṃ dhāretabbaṃ, māsaparamaṃ tena bhikkhunā<br>
taṃ cīvaraṃ nikkhipitabbaṃ, santaruttaraparamaṃ tena<br>
bhikkhunā tato cīvaraṃ sāditabbaṃ, chakkhattuparamaṃ<br>
tuṇhībhūtena uddissaṭṭhātabbaṃ, navaṃ pana bhikkhunā<br>
santhataṃ kārāpetvā chabbassāni dhāretabbaṃ chabbassa-<br>
paramatā dhāretabbaṃ, tiyojanaparamaṃ sahatthā dhā-<br>
retabbāni, dasāhaparamaṃ atirekapatto dhāretabbo, sattā-<br>
haparamaṃ sannidhikārakaṃ paribhuñjitabbāni, chāratta-<br>
paramaṃ tena bhikkhunā tena cīvarena vippavasitabbaṃ,<br>
catukkaṃsaparamaṃ, aḍḍhateyakaṃsaparamaṃ, dvaṅgu-<br>
lapabbaparamaṃ ādātabbaṃ, aṭṭhaṅgulaparamaṃ mañca-<br>
paṭipādakaṃ, aṅgulaparamaṃ<span class="red"><sup>2</sup></span> dantakaṭṭhan ti iti imāni<br>
cuddasa paramāni. tattha paṭhamāni cha ekaṃ chakkaṃ.<br>
tato ekaṃ apanetvā sesesu ekekaṃ pakkhipitvā ti ādinā<br>
nayena aññāni pi chakkāni kātabbāni. cha āpattiyo ti tīṇi<br>
chakkāni antarapeyyāle vuttāni. cha kammānī ti tajjanīya-<br>
niyasa-pabbājanīya-paṭisāraṇīyāni cattāri, āpattiyā adassane<br>
ca appaṭikacce ca vuttadvayam pi ekaṃ, pāpikāya diṭṭhiyā<br>
appaṭinissagge ekam ti cha. nahāne ti oren' aḍḍhamāsaṃ<br>
nhāne. vippakatacīvarāadi chakkadvayaṃ kathinakkhan-<br>
dhake niddiṭṭhaṃ. sesaṃ sabbattha uttānam evā ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; chakka-vaṇṇanā niṭṭhitā<br>
&nbsp;&nbsp;&nbsp;&nbsp;&nbsp;[P_VI.7:] Sattakesu satta sāmiciyo ti pubbe vuttesu chasu sā ca<br>
bhikkhunī anabbhitā tā ca bhikkhuniyo gārayhā ayaṃ tattha<br>
sāmicī ti imaṃ pakkhipitvā satta veditabbā. satta adham-<br>
mikā paṭiññātakaraṇā ti bhikkhu-pārājikaṃ ajjhāpanno<br>
hoti pārājikena codiyamāno saṅghādisesaṃ ajjhāpanno 'mhī<br>
ti paṭijānāti, taṃ saṅgho saṅghādisesena kāreti, adhammi-<br>
kaṃ paṭiññātakaraṇan ti evaṃ Samathakkhandhake nid-<br>
diṭṭhā. dhammikāpi tatth' eva niddiṭṭhā. sattannam anā-<br>
patti sattāhakaraṇīyena gantun ti Vassūpanāyikakkhandhake<br>
<span class="red">--------------------------------------------------------------------------<br>
1 B2. ātheyyo.<br>
2 B2. aṭṭhaṅgula-.<br>
</span><br>
<br>
<b>[page 1341]</b><br>
<i>P_VI.7,8]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   1341</i><br>
vuttaṃ. sattānisaṃsā vinayadhare ti tass' ādheyyo uposatho<br>
pavāraṇā 'ti imehi saddhiṃ pañcake vuttā pañca satta honti.<br>
satta paramānī ti chakke vuttāni yeva sattakavasena yojetab-<br>
bāni. katacīvaran ti ādīni dve sattakāni Kathinakkhandhake<br>
niddiṭṭhāni. bhikkhussa na hoti āpatti daṭṭhabbā bhikkhussa<br>
hoti paṭikātabbā 'ti imāni tīṇi sattakāni dve adhammikāni,<br>
ekaṃ dhammikaṃ. tāni tīṇi pi Campeyyake niddiṭṭhāni.<br>
asaddhammā ti asataṃ dhammā, asanto vā dhamṃā,<br>
asobhaṇā hīnā lāmakā 'ti attho. saddhammā 'ti sataṃ<br>
buddhādīnaṃ dhammā, santo vā dhammā, sundharo uttamā<br>
ti attho. sesaṃ sabbattha uttānam evā ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;sattaka-vaṇṇanā niṭṭhitā<br>
&nbsp;&nbsp;&nbsp;&nbsp;&nbsp;[P_VI.8:] Aṭṭhakesu aṭṭhānisaṃse ti na mayaṃ iminā bhikkhunā<br>
saddhiṃ uposathaṃ karissāma, vinā iminā bhikkhunā<br>
uposathaṃ karissāma, na mayaṃ iminā bhikkhunā saddhiṃ<br>
pavāressāma,<span class="red"><sup>1</sup></span> saṅghakammaṃ karissāma, āsane nisī-<br>
dissāma, yāgupāne nisīdissāma, bhattagge nisīdissāma, ekac-<br>
channe vasissāma, yathāvuḍḍhaṃ abhivādanaṃ paccuṭṭhā-<br>
naṃ añjalīkammaṃ sāmicikammaṃ karissāma, vinā iminā<br>
bhikkhunā karissāmā ti evaṃ Kosambakakkhandhake<br>
vutte ānisaṃse. dutiya aṭṭhake pi es' eva nayo. tam pi hi<br>
evam eva Kosambakakkhandhake vuttaṃ aṭṭha yāvata-<br>
tiyakā ti bhikkhūnaṃ terasake cattāro bhikkhunīnaṃ<br>
sattarasake bhikkhūhi asādhāraṇā cattāro ti aṭṭha. aṭṭhah'<br>
ākārehi kulāni dūsetī ti kulāni dūseti puppehena vā phalena<br>
vā cuṇṇena vā mattikāya vā dantakaṭṭhena vā veḷuyā<br>
vā vejjikāya vā jaṅghapesanikena vā ti imehi aṭṭhahi.<br>
hāatikā Cīvarakkhandhake, aparā aṭṭha Kathinakkhan-<br>
dhake vuttā. aṭṭhahi asaddhammehī ti lābhena alābhena yase-<br>
na ayasena sakkārena asakkārena pāpicchātāya pāpamitta-<br>
tāya. aṭṭha lokadhammā nāma lābhe sārāgo alābhe paṭiviro-<br>
dho, evaṃ yase ayase pasaṃsāya nindāya. sukhe sārāgo<br>
dukkhe paṭivirodho ti. aṭṭhaṅgiko musāvādo ti vinidhāya<br>
<br>
<b>[page 1342]</b><br>
<i>1342&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_VI.8,9</i><br>
saññan ti iminā saddhiṃ pāḷiyaṃ āgatehi sattahī ti aṭṭhahi<br>
aṅgehi aṭṭhaṅgiko. aṭṭha uposathaṅgānī ti<br>
&nbsp;&nbsp;&nbsp;&nbsp;&nbsp;pāṇaṃ na hane na c' ādinnam ādiye,<br>
&nbsp;&nbsp;&nbsp;&nbsp;&nbsp;musā na bhāse na ca majjapo siyā.<br>
&nbsp;&nbsp;&nbsp;&nbsp;&nbsp;abrahmacariyā virameyya methunā,<br>
&nbsp;&nbsp;&nbsp;&nbsp;&nbsp;rattiṃ na bhuñjeyya vikālabhojanaṃ.<br>
&nbsp;&nbsp;&nbsp;&nbsp;&nbsp;mālaṃ na dhāraye na ca gandham ācare,<br>
&nbsp;&nbsp;&nbsp;&nbsp;&nbsp;mañce chamāyañ ca vasayetha santhate.<br>
&nbsp;&nbsp;&nbsp;&nbsp;&nbsp;etañ hi aṭṭhaṅgikam āh' uposathaṃ,<br>
&nbsp;&nbsp;&nbsp;&nbsp;&nbsp;buddhena dukkhantagunā pakāsitan ti.<br>
evaṃ vuttāni. aṭṭha dūteyyaṅgānī ti idha bhikkhave bhikkhu<br>
sotā ca hoti sāvetā cā ti ādinā nayena saṅghabhedake<br>
vuttāni. titthiyavattāni Mahākhandhake niddiṭṭhāni. ana-<br>
tirittā ca atirittā ca pavāraṇasikkhāpade niddiṭṭhā. aṭṭhan-<br>
naṃ paccuṭṭhātabban ti bhattagge vuḍḍhabhikkhunīnaṃ<br>
āsanam pi tāsaṃ yeva dātabbaṃ. Upāsikā 'ti Visākhā.<br>
aṭṭhānisamsā vinayadhare ti pañcake vuttesu pañcasu tass'<br>
ādheyyo uposatho pavāraṇā saṃghakamman ti ime tayo<br>
pakkhipitvā aṭṭha veditabbā. aṭṭha paramānī ti pubbe vut-<br>
taparamān' eva aṭṭhakavasena yojetvā veditabbāni. aṭ-<br>
ṭhasu dhammesu sammā vattitabban ti na pakatattassa bhik-<br>
khuno uposatho ṭhapetabbo, na pavāraṇā ṭhapetabbā ti<br>
ādinā nayena Samathakkhandhake niddiṭṭhesu aṭṭhasu.<br>
sesaṃ sabbattha uttānam evā ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;aṭṭhaka-vaṇṇanā niṭṭhitā<br>
&nbsp;&nbsp;&nbsp;&nbsp;&nbsp;[P_VI.9:] Navakesu nava āghātavatthūnī ti anatthaṃ me acarī ti<br>
ādīni nava. nava āghātapaṭivinayā ti anatthaṃ me acari,<br>
taṃ kut' ettha labbhā 'ti āghātaṃ paṭivinetī ti ādīni nava.<br>
nava vinītavatthūnī ti navahi āghātavatthūhi ārati virati<br>
paṭivirati setughāto. navahi saṅgho bhijjatī ti navannaṃ<br>
vā Upāli atirekanavannaṃ vā saṅgharāji c' eva hoti saṅ-<br>
ghabhedo cā ti. nava paramānī ti pubbe vuttaparamān'<br>
eva navakavasena yojetvā veditabbāni. nava taṇhāmūlakaṃ<br>
nāma taṇhaṃ paṭicca pariyesanā, pariyesanaṃ paṭicca lābho,<br>
lābhaṃ paṭicca vinicchayo, vinicchayaṃ paṭicca chandarāgo,<br>
<span class="red">--------------------------------------------------------------------------<br>
</span><br>
<br>
<b>[page 1343]</b><br>
<i>P_VI.9,10]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1343</i><br>
chandarāgaṃ paṭicca ajjhosānaṃ, ajjhosānaṃ paṭicca parig-<br>
gaho, pariggahaṃ paṭicca macchariyaṃ, macchariyaṃ paṭicca<br>
ārakkhā ārakkhādhikaraṇaṃ daṇḍādāna-satthādāna-kalaha-<br>
viggaha-vivāda-tuvaṃtuvaṃ-pesuñña-musāvādā. navavidha<br>
mānā ti seyyassa seyyo 'haṃ asmī ti mānādayo. nava<br>
cīvarānī ti ticīvaran ti vā vassikasāṭikā ti vā ti ādinā nayena<br>
vuttāni. na vikappetabbānī ti adhiṭṭhitakālato paṭṭhāya<br>
na vikappetabbāni. nava adhammikāni dānānī ti saṅghassa<br>
pariṇataṃ aññasaṃghassa vā cetiyassa vā puggalassa vā<br>
pariṇāmeti, cetiyassa pariṇataṃ aññassa cetiyassa vā saṅ-<br>
ghassa vā puggalassa vā pariṇāmeti, puggalassa pariṇataṃ<br>
aññapuggalassa vā saṅghassa vā cetiyassa vā pariṇāmetī<br>
ti evaṃ vuttāni. nava paṭiggahaparibhogā ti etesaṃ yeva<br>
dānānaṃ paṭigghahā ca paribhogā ca. tīṇi dhammikāni<br>
dānānī ti saṅghassa ninnaṃ saṅghass' eva deti. cetiyassa<br>
ninnaṃ cetiyass' eva. puggalassa ninnaṃ puggalass' eva<br>
detī ti imāni tīṇi. paṭiggahaparibhogā pi tesaṃ yeva paṭig-<br>
gahā ca paribhogā ca. nava adhammikā paññattiyo ti adham-<br>
mavādī puggalo adhammavādī sambahu ā adhammavādī<br>
saṅgho ti evaṃ tīṇi tikāni Samathakkhandhake niddiṭṭhāni.<br>
dhammikā paññattiyo pi dhammavādī puggalo ti ādinā<br>
nayena tatth' eva niddiṭṭhā. adhammakamme dve navakāni<br>
ovādavaggassa paṭhamasikkhāpada-niddese dukkaṭavasena<br>
vuttāni. dhammakamme dve navakāni tatth' eva pācittiya-<br>
vasena vuttāni. sesaṃ sabbattha uttānam evā ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; navaka-vaṇṇanā niṭṭhitā<br>
&nbsp;&nbsp;&nbsp;&nbsp;&nbsp;[P_VI.10:] Dasakesu dasa āghātavatthūnī ti navakesu vuttāni nava<br>
aṭṭhāne vā pana āghāto jāyatī ti iminā saddhiṃ dasa honti.<br>
āghātapaṭivinayāpi tattha vuttā nava aṭṭhāne vā pana āghāto<br>
jāyati taṃ kut' ettha labbhā ti āghātaṃ paṭivineti ti iminā<br>
saddhiṃ dasa veditabbā. dasa vinītavatthūnī ti dasahi<br>
āghātavatthūhi viratisaṅkhātāni dasa. dasa vatthukā mic-<br>
chādiṭṭhī ti n' atthi dinnan ti ādivasena veditabbā. atthi<br>
dinnan ti ādivasena sammādiṭṭhi. sassato loko ti ādinā<br>
vasena pana antaggāhikā diṭṭhi veditabbā odasa micchattā ti<br>
<span class="red">--------------------------------------------------------------------------<br>
</span><br>
<br>
<b>[page 1344]</b><br>
<i>1344&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_VI.10,II</i><br>
micchādiṭṭhiādayo micchāvimuttipariyosānā. viparitā sam-<br>
mattā. salākaggāhā Samathakkhandhake niddiṭṭhā. dasah'<br>
aṅgehi samannāgato bhikkhu ubbāhikāya sammannitabbo ti<br>
sīlavā hotī ti ādinā nayena Samathakkhandhake vuttehi<br>
dasahi. dasa ādīnavā rājantepurappavesane rājasikkhāpade<br>
niddiṭṭhā. dasa dānavatthūnī ti annaṃ pānaṃ vatthaṃ<br>
yānaṃ mālā gandhaṃ vilepanaṃ seyyāvasathaṃ<span class="red"><sup>1</sup></span> padīpey-<br>
yaṃ. dasa ratanānī ti muttā-maṇi-veḷuriyādīni. dasa paṃ-<br>
sukūlānī ti sosānikaṃ pāpaṇikaṃ undūrakhāyitaṃ upaci-<br>
kakhāyitaṃ<span class="red"><sup>2</sup></span> aggidaḍḍhaṃ gokhāyitaṃ ajikākhāyitaṃ<br>
thūpacīvaraṃ ābhisekiyaṃ bhatapaṭiyābhatan<span class="red"><sup>3</sup></span> ti etesu upa-<br>
sampannena ussukkaṃ kātabbaṃ. dasa cīvaradhāraṇā 'ti<br>
sabbanīlakāni cīvarāni dhārentī ti vuttavasena dasā ti<br>
Kurundiyaṃ vuttaṃ. Mahāaṭṭhakathāyaṃ pana navasu<br>
kappiyacīvaresu udakasāṭikaṃ vā saṅkaccikaṃ vā pakkhi-<br>
pitvā dasā ti vuttaṃ. avandanīyapuggalā Senāsanakkhan-<br>
dhake niddiṭṭhā. dasa akkosavatthūni omasavāde niddiṭṭhāni.<br>
dasa ākārā pesuññasikkhāpade niddiṭṭhā. dasa senāsanānī<br>
ti mañco pīṭhaṃ bhisi bibbohanaṃ cimilikā uttarattharaṇaṃ<br>
taṭṭikā cammakhaṇḍo nisīdanaṃ tiṇasanthāro paṇṇasan-<br>
thāro ti. dasa varāni yāciṃsū ti Visākhā aṭṭha, Suddhodana-<br>
mahārājā ekaṃ, Jīvako ekaṃ. yāgu-ānisaṃsā ca akappiya-<br>
maṃsāni ca Bhesajjakkhandhake niddiṭṭhāni. sesaṃ sab-<br>
battha uttānam evā ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; dasaka-vaṇṇanā niṭṭhitā<br>
&nbsp;&nbsp;&nbsp;&nbsp;&nbsp;[P_VI.11:] Ekādasakesu ekādasā 'ti paṇḍakādayo ekādasa. ekādasa<br>
pādukā ti dasa ratanamayā ekā kaṭṭhapādukā. tiṇapā-<br>
dukamuñjapāduka-pabbajapādukādayo pana kaṭṭhapāduka-<br>
saṅgaham eva gacchanti. ekādasa pattā 'ti tambalohamayena<br>
vā dārumayena vā saddhiṃ dasa ratanamayā. ekādasa<br>
cīvarānī ti sabbanīlakādīni. ekādasa yāvatatiyakā ti ukkhit-<br>
tānuvattikā bhikkhunī-saṅghādisesā aṭṭha Ariṭṭho Caṇḍa-<br>
kāḷī ti. ekādasa antarāyikā nāma na 'si animittā ti ādayo.<br>
<span class="red">--------------------------------------------------------------------------<br>
1 B2. -vasato.<br>
2 B2. -yikaṃ.<br>
3 B2. gatapaṭiyāgatan.<br>
</span><br>
<br>
<b>[page 1345]</b><br>
<i>P_VI.11]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1345</i><br>
ekādasa cīvarāni adhiṭṭhātabbānī ti ticīvaraṃ vassikasāṭikā<br>
nisīdanaṃ paccattharaṇaṃ kaṇḍupaṭicchādi mukhapuñcha-<br>
nacoḷaṃ parikkhāracoḷaṃ udakasāṭikā saṅkaccikā ti. na<br>
vikappetabbānī ti etān' eva adhiṭṭhitakālato paṭṭhāya na<br>
vikappetabbāni, gaṇṭhikā ca vidhā ca suttamayena saddhiṃ<br>
ekādasa honti. te sabbe Khuddakakkhandhake niddiṭṭhā.<br>
pathaviyo pathavīsikkhāpade niddiṭṭhā. nissayapaṭippassa-<br>
dhiyo upajjhāyamhā pañca, ācariyamhā cha, evaṃ ekādasa.<br>
avandiyapuggalān' aggena saddhiṃ ekādasa. te sabbe<br>
Senāsanakkhandhake niddiṭṭhā. ekādasa paramāni pubbe<br>
vuttesu cuddasasu ekādasakavasena yojetvā veditabbāni.<br>
ekādasa varānī ti Mahāpajāpatiyā yācita-varena saddhiṃ<br>
pubbe vuttāni dasa. ekādasa sīmādosā ti atikhuddakaṃ<br>
sīmaṃ sammannantī ti ādinā nayena kammavagge āgamis-<br>
santi. akkosaka-paribhāsake puggale ekādasādīnavā nāma<br>
yo so bhikkhave bhikkhu akkosaka-paribhāsako sabrahma-<br>
cārīnaṃ ariyūpavādī, aṭṭhānam etaṃ anavakāso yaṃ yo<br>
ekādasannaṃ byasanānaṃ aññataraṃ byasanaṃ na nigac-<br>
cheyya. katamesaṃ ekādasannaṃ, anadhigataṃ nādhi-<br>
gacchati, adhigatā parihāyati, saddhammassa na vodāyati,<br>
saddhammesu vā adhimāniko hoti, anabhirato vā brahmacari-<br>
yaṃ carati, aññataraṃ vā saṅkiliṭṭhaṃ āpattiṃ āpajjati,<br>
sikkhaṃ vā paccakkhāya hīnāy' āvattati, gāḷhaṃ vā rogā-<br>
taṅkaṃ phusati, ummādaṃ vā pāpuṇāti, cittakkhepaṃ<br>
vā āpajjati, sammūḷho kālaṃ karoti, kāyassa bhedā param<br>
maraṇā apāyaṃ duggatiṃ vinipātaṃ nirayaṃ upapajjatī ti.<br>
ettha ca saddhammo ti buddhavacanaṃ adhippetaṃ. āse-<br>
vitāyā ti ādito paṭṭhāya sevitāya. bhāvitāyā ti nipphādi-<br>
tāya, vaḍḍhitāya vā. bahulīkatāyā ti punappunaṃ katāya.<br>
yānīkatāyā 'ti suyuttayānasadisāya katāya. vatthukatāyā<br>
ti yathā patiṭṭhā hoti evaṃ katāya. anuṭṭhitāyā ti anuanu-<br>
pavattitāya. niccā 'diṭṭhitāyā ti attho. paricitāyā ti saman-<br>
tato citāya sabbadisāsu citāya ācitāya bhāvitāya abhivaḍ-<br>
ḍhitāyā ti attho. susamāraddhāyā ti suṭṭhu samāraddhāya<br>
vasībhāvaṃ upanītāyā 'ti attho. na pāpakaṃ supinan ti<br>
pāpakam eva na passati, bhadrakaṃ pana vuḍḍhikāraṇabhū-<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1346]</b><br>
<i>1346&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   [P_VI.II-VII.I-2</i><br>
taṃ passati. devatā rakkhantī ti ārakkhadevatā dhammikaṃ<br>
rakkhaṃ paccupaṭṭhāpenti. tuvaṭṭaṃ cittaṃ samādhiyatī ti<br>
khippaṃ cittaṃ samādhiyati. uttari appaṭivijjhanto ti met-<br>
tājhānato uttari arahattaṃ asacchikaronto sekkho vā<br>
puthujjano vā hutvā kālaṃ karonto Brahmalokūpago hoti.<br>
sesaṃ sabbattha uttānam evā ti.<br>
ekādasaka-vaṇṇanā pariyosānā ekuttarika-vaṇṇanā niṭṭhitā<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; VII<br>
&nbsp;&nbsp;&nbsp;&nbsp;&nbsp;[P_VII.1:] Uposathakammassa ko ādī ti ādīnaṃ pucchānaṃ vissajjane<br>
sāmaggī ādīhi uposathaṃ karissāmā ti sīmaṃ sodhetvā<br>
chandapārisuddhiṃ āharitvā sannipatitānaṃ kāyasāmaggī<br>
ādi. kriyā majjhe ti pubbakiccaṃ katvā pātimokkha-osā-<br>
raṇakriyā majjhe. niṭṭhānaṃ pariyosānan ti tattha sabbeh'<br>
eva samaggehi sammodamānehi avivadamānehi sikkhitabban<br>
ti idaṃ pātimokkha-niṭṭhānaṃ pariyosānaṃ. pavāraṇā-<br>
kammassa sāmaggī ādī ti pavāraṇaṃ karissāmā 'ti sīmaṃ<br>
sodhetvā chandapavāraṇaṃ āharitvā sannipatitānaṃ kāya-<br>
sāmaggī ādi. kriyā majjhe 'ti pavāraṇa-ñatti ca pavāraṇa-<br>
kathā ca majjhe. saṅgha-navakassa passanto paṭikarissāmī<br>
ti vacanaṃ pariyosanaṃ. tajjanīyakammādīsu vatthu-nāma<br>
yena vatthunā kammāraho hoti, taṃ vatthu. puggalo ti<br>
yena taṃ vatthu kataṃ, so puggalo, kammavācā pariyo-<br>
sānan ti kataṃ saṃghena itthannāmassa bhikkhuno tajjanī-<br>
yakammaṃ khamati saṅghassa, tasmā tuṇhī, evam etaṃ<br>
dhārayāmī ti evaṃ tassā tassā kammavācāya avasāna-<br>
vacanaṃ pariyosānaṃ. sesaṃ sabbattha uttānam evāti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   uposathādi vissajjana-vaṇṇanā niṭṭhitā<br>
&nbsp;&nbsp;&nbsp;&nbsp;&nbsp;[P_VII.2:] Atthavasappakaraṇe dasa atthavase ti ādīsu yaṃ vattab-<br>
baṃ, taṃ paṭhamapārājika-vaṇṇanāyam eva vuttaṃ.<br>
yaṃ saṅghasuṭṭhu taṃ saṅghaphāsū ti ādīsu uparimaṃ<br>
uparimaṃ padaṃ heṭṭhimassa heṭṭhimassa padassa attho.<br>
atthasataṃ dhammasatan ti ādimhi pana yad etaṃ dasasu<br>
padesu ekekaṃ mūlaṃ katvā dasakkhattuṃ yojanāya<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1347]</b><br>
<i>P_VII.2-VIII.1]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1347</i><br>
padasataṃ vuttaṃ. tattha pacchimassa pacchimassa padassa<br>
vasena atthasataṃ, purimassa puriṃassa vasena dhamma-<br>
sataṃ veditabbaṃ. atha vā ye dasa atthavase paṭicca<br>
tathāgatena sāvakānaṃ sikkhāpadaṃ paññattaṃ. ye pubbe<br>
paṭhamapārājika-vaṇṇanāyaṃ, tattha saṅghasuṭṭhutā nāma<br>
saṅghassa suṭṭhubhāvo suṭṭhud evā ti āgataṭṭhāne viya<br>
suṭṭhu bhante ti vacanasampaṭicchanabhāvo, yo ca tathāga-<br>
tassa vacanaṃ sampaṭicchati, tassa taṃ dīgharattaṃ hitāya<br>
sukhāya hoti, tasmā saṅghassa suṭṭhu bhante ti mama<br>
vacanaṃ sampaṭicchanatthaṃ paññapessāmi asampaṭicchane<br>
ādīnavaṃ sampaṭicchane ānisaṃsaṃ dassetvā, na balakkārena<br>
abhibhavitvā ti etam atthaṃ āvikaronto<span class="red"><sup>1</sup></span> āha saṅghasuṭṭ-<br>
hutāyā 'ti evam ādinā nayena vaṇṇitā. tesaṃ idha dasakk-<br>
hattuṃ āgatattā atthasataṃ, tadatthajotakānañ ca padānaṃ<br>
vasena dhammasataṃ veditabbaṃ. idāni atthajotakānaṃ<br>
niruttīnaṃ vasena niruttisataṃ, dhammabhūtānaṃ niruttīnaṃ<br>
vasena niruttisatan ti dve niruttisatāni. atthasate ñāṇasataṃ,<br>
dhammasate ñāṇasataṃ, dvīsu niruttisatesu dve ñāṇa-<br>
satānī ti cattāri ñāṇasatāni ca veditabbāni.<br>
&nbsp;&nbsp;&nbsp;&nbsp;&nbsp;atthasataṃ dhammasataṃ dve ca niruttisatāni cattāri<br>
ñāṇasatāni atthavase pakaraṇe 'ti hi yaṃ vuttaṃ, idam<br>
etaṃ paṭicca vuttan ti.<br>
&nbsp;&nbsp;&nbsp;&nbsp;&nbsp;iti Samantapāsādikāya Vinaya-saṃvaṇṇanāyaṃ<br>
Mahāvagga-vaṇṇanā niṭṭhitā.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;VIII<br>
&nbsp;&nbsp;&nbsp;&nbsp;&nbsp;[P_VIII.1:] Ekaṃsaṃ cīvaraṃ katvā ti ekasmiṃ aṃsakūṭe cīvaraṃ<br>
katvā. sādhukaṃ uttarāsaṅgaṃ katvā ti attho. paggaṇ-<br>
hitvāna añjalin ti dasanakha-samodhāna-samujjalaṃ añjaliṃ<br>
ukkhipitvā. āsisamānarūpo vā ti paccāsisamānarūpo viya.<br>
kissa tvaṃ idhamāgato ti kena kāraṇena kim atthaṃ pattha-<br>
yamāno tvaṃ idha āgato. ko evam āha, sammāsambuddho.<br>
kaṃ evam āha, āyasmantaṃ Upāliṃ. iti āyasmā Upāli<br>
<span class="red">--------------------------------------------------------------------------<br>
1 B2. avīkaronto.<br>
</span><br>
<br>
<b>[page 1348]</b><br>
<i>1348&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_VIII.2</i><br>
bhagavantaṃ upasaṅkamitvā dvīsu vinayesū ti imaṃ gāthaṃ<br>
pucchi. ath' assa bhagavā bhaddako te ummaṅgo<span class="red"><sup>1</sup></span> ti ādīni<br>
vatvā taṃ vissajjesi.<span class="red"><sup>2</sup></span> esa nayo sabbattha. iti ime sabbapañhe<br>
buddhakāle Upālitthero pucchi. bhagavā byākāsi. saṅgītikāle<br>
pana Mahākassapatthero pucchi, Upālitthero byākāsi. tattha<br>
bhaddako te ummaṅgo<span class="red"><sup>3</sup></span> ti bhaddakā te pañhā. pañhā hi<br>
avijjandhakārato ummujjitvā ṭhitattā ummaṅgo<span class="red"><sup>3</sup></span> ti vuccati.<br>
tagghā ti kāraṇatthe nipāto. yasmā maṃ pucchasi, tasmā<br>
te<span class="red"><sup>4</sup></span> aham akkhissan ti attho. sampaṭicchanatthe vā. tagghā ti<br>
hi iminā vacanaṃ sampaṭicchitvā akkhissan ti āha. samā-<br>
dahitvā visibbenti sāmisena sasitthakan ti imāni tīṇi yeva<br>
sikkhāpadāni Bhaggesu paññattāni. [P_VIII.2:] yaṃ taṃ pucchimhā<br>
ti yaṃ tvaṃ apucchimha. akittayī ti abhāsi. no ti amhākaṃ.<br>
taṃ taṃ byākatan ti yaṃ yaṃ puṭṭhaṃ, taṃ tad eva byā-<br>
kataṃ. anaññathā ti aññathā akatvā byākataṃ. ye duṭṭhullā<br>
sā sīlavipattī ti ettha kiñcāpi sīlavipatti nāma pañho n'atthi,<br>
atha kho duṭṭhullaṃ vissajjetukāmatāy' etaṃ vuttaṃ.<br>
catūsu hi vipattīsu duṭṭhullaṃ ekāya vipattiyā saṅgahitaṃ.<br>
aduṭṭhullaṃ tīhi vipattīhi saṅgahitaṃ. tasmā ye duṭṭhullā<br>
sā sīlavipattī ti vatvā tam eva vitthārato dassetuṃ<br>
pārājikaṃ saṅghādiseso sīlavipattī ti vuccatī ti āha. idāni<br>
tissannaṃ vipattīnaṃ vasena aduṭṭhullaṃ dassetuṃ<br>
thullaccayan ti ādim āha. tattha yo c' āyaṃ akkosati has'<br>
ādhippāyo ti idaṃ dubbhāsitassa vatthudassanatthaṃ<br>
vuttaṃ. abbācikkhantī ti tath' āhaṃ bhagavatā dhammaṃ<br>
desitaṃ ājānāmī ti vadantā abbhācikkhanti. ayaṃ sā<br>
ājīvavipatti sammatā ti ayaṃ chahi sikkhāpadehi saṅghitā<br>
ājīvavipatti nāma catutthā vipatti sammatā ti. ettāvatā<br>
aduṭṭhullan ti idaṃ vissajjitaṃ hoti. idāni ye ca yāvatatiyakā<br>
ti pañhaṃ vissajjetuṃ ekādasā ti ādim āha. yasmā pana<br>
ye ca yāvatatiyakā ti ayaṃ pañho ekādasa yātatiyakā ti<br>
evaṃ saṅkhāvasena vissajjito. tasmā saṅkhānusandhivasen'<br>
eva kati chedanakānī ti ādike aññe antarā pañhe pucchi.<br>
tesaṃ vissajjanatthaṃ cha chedakānī ti ādi vuttaṃ. tattha<br>
<span class="red">--------------------------------------------------------------------------<br>
1 B2. umaṅgo.<br>
3 B2. umaṅgo.<br>
2 B2. visajjeti.<br>
4 B2. yeva aham.<br>
</span><br>
<br>
<b>[page 1349]</b><br>
<i>P_VIII.2]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1349</i><br>
ekaṃ bhedanakaṃ ekaṃ uddālanakaṃ.<span class="red"><sup>1</sup></span> sodasa jānan ti<br>
paññattā ti idam eva apubbaṃ. sesaṃ Mahāvagge vibhattam<br>
eva. yaṃ pan' etaṃ apubbaṃ, tattha ekaṃ bhedanakan<br>
ti sucigharaṃ. ekaṃ uddālanakan<span class="red"><sup>1</sup></span> ti tūlonadḍha-mañca-<br>
pīṭhaṃ. sodasā ti soḷasa. jānan ti paññattā ti jānan ti evaṃ<br>
vatvā paññattā, te evaṃ veditabbā, jānaṃ saṅghikaṃ<br>
lābhaṃ pariṇataṃ attano pariṇāmeyya, jānaṃ pubbupagataṃ<br>
bhikkhuṃ anupakhajja nisajjaṃ kappeyya, jānaṃ sappā-<br>
ṇakaṃ udakaṃ tiṇaṃ vā mattikaṃ vā siñceyya vā siñcāpeyya<br>
vā, jānaṃ bhikkhunī-paripācitaṃ piṇḍapātaṃ bhuñjeyya,<br>
jānaṃ assādanāpekkho bhuttasmiṃ pācittiyaṃ, jānaṃ<br>
sappāṇakaṃ udakaṃ paribhuñjeyya, jānaṃ yathādhammaṃ<br>
nihitādhikaraṇaṃ, jānaṃ duṭṭhullaṃ āpattiṃ paṭicchādeyya,<br>
jānaṃ ūnavīsativassaṃ puggalaṃ upasampādeyya, jānaṃ<br>
theyyasatthena saddhiṃ, jānaṃ tathāvādinā bhikkhunā<br>
akatānudhammena, jānaṃ tathānāsitaṃ samāṇuddesaṃ,<br>
jānaṃ saṅghikaṃ lābhaṃ pariṇataṃ puggalassa pari-<br>
ṇāmeyya, jānaṃ pārjjikaṃ dhammaṃ ajjhāpannaṃ<br>
bhikkhuniṃ n'eva attanā paṭicodessaṃ ,jānaṃ coriṃ vajjhaṃ<br>
viditaṃ anapaloketvā, jānaṃ sabhikkhukaṃ ārāmaṃ<br>
anāpucchā paviseyyā ti. idāni sādhāraṇaṃ asādhāraṇan<br>
ti imaṃ purimapañhaṃ vissajjento vīsaṃ dvesatānī ti ādim<br>
āha. tattha bhikkhunīhi asādhāraṇesu cha saṅghādisesā ti<br>
vissaṭṭhi kāyasaṃsaggo duṭṭhullaṃ attakāma kuṭi vihāro ti.<br>
dve aniyatehi aṭṭhā<span class="red"><sup>2</sup></span> 'ti dvīhi aniyatehi saddhiṃ aṭṭha. ime<br>
nissaggiyāni dvādasā 'ti:-<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;dhovanañ ca paṭiggaho koseyyasuddha dve bhāgā<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;chabbassāni nisīdanaṃ dve lomā paṭhamo patto<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;vassikā āraññakena cā ti ime dvādasa.<br>
dvevīsati khuddakā 'ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;sakalo bhikkhunī vaggo paramparañ ca bhojanaṃ<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;anatirittaṃ abhihaṭaṃ paṇītañ ca acelakaṃ<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;vikāle gāmappaveso jānaṃ<span class="red"><sup>3</sup></span> duṭṭhullacchādanaṃ<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;mātugāmena saddhiñ ca yāva anikkhantarājake<br>
<span class="red">--------------------------------------------------------------------------<br>
1 B2. uddhālanakaṃ<br>
2 B2. aṭṭhaman.<br>
3 B2. ūnaṃ for  jānaṃ.<br>
</span><br>
<br>
<b>[page 1350]</b><br>
<i>1350&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  [P_VIII.2</i><br>
 <br>
<span class="red"><sup>1</sup></span>santaṃ bhikkhuṃ anāpucchā vikāle gāmappavesanaṃ<span class="red"><sup>1</sup></span><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;nisīdane ca yā sikkhā vassikāyā ca sāṭikā<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;dvāvīsati imā sikkhā khuddakesu pakāsitā 'ti.<br>
bhikkhūhi asādhāraṇesu pi saṅghamhā dasa nissare ti<br>
saṅghamhā nissāriyatī ti evaṃ Vibhaṅge vuttā. mātikāyaṃ<br>
pana nissaraṇīyaṃ saṅghādisesan ti evaṃ āgatāni dasa.<br>
nissaggiyāni dvādasā ti Bhikkhuni-vibhaṅge vibhattāni<br>
nissaggiyān' eva. khuddakāpi tattha vibhattakhuddakā<br>
eva. tathā cattāro pāṭidesaniyā. iti satañ c'eva tiṃsañ ca<br>
sikkhā vibhaṅge bhikkhunīnaṃ bhikkhūhi asādhāraṇā.<br>
sesaṃ imasmiṃ sādhāraṇāsādhāraṇa-vissajjane uttānam eva.<br>
idāni vipattiyo ca yehi samathehi sammantī ti idaṃ pañhaṃ<br>
vissajjento aṭṭh' eva pārājikā 'ti ādim āha. tattha durāsadā<br>
'ti iminā tesaṃ sappaṭibhayataṃ dasseti. kaṇhasappādayo<br>
viya hi ete durāsadā<span class="red"><sup>2</sup></span> durūpagamanā.<span class="red"><sup>2</sup></span> durāsajjanā<span class="red"><sup>2</sup></span> āpajji-<br>
yamānā mūlacchedāya saṃvattanti. tālavatthusamūpamā 'ti<br>
sabbaṃ tālaṃ uddharitvā tālassa vatthumattakaraṇena<br>
samūpamā. yathā vathumattakato tālo na puna pākatiko<br>
hoti, evaṃ na puna pākatikā honti. evaṃ sādhāraṇaṃ<br>
upamaṃ dassetvā puna ekekassa vuttaupamaṃ dassento<br>
paṇḍupalāso ti ādim āha. avirūḷhī bhavanti te ti yathā ete<br>
paṇḍupalāsādayo puna haritādibhāvena avirūḷhidhammā<br>
honti, evaṃ pārājikāpi puna pakatisīlābhāvena avirūḷhidham-<br>
mā hontī ti attho. ettāvātā vipattiyo ca yehisamathehi sam-<br>
mantī ti ettha imā tāva aṭṭha pārājika-vipattiyo kehici sama-<br>
thehi na sammantī ti evaṃ dassitaṃ hoti. yā pana vipattiyo<br>
sammanti, tā dassetuṃ tevīsati saṅghādisesā 'ti ādi vuttaṃ.<br>
tattha tīhi samathehī ti sabbasaṅgāhika-vacanam etaṃ.<br>
saṅghādisesāhi dvīhi samathehi sammanti, na tiṇavatthāra-<br>
kena. sesā tīhi pi sammanti. dve uposathā dve pavāraṇā ti<br>
idaṃ bhikkhūnañ ca bhikkhunīnañ ca vasena vuttaṃ. vib-<br>
hattimattadassanen' eva c'etaṃ vuttaṃ, na samathehi<br>
vūpasamanavasena. bhikkhu-uposatho bhikkhuni-uposatho<br>
bhikkhu-pavāraṇā bhikkhunī-pavāraṇā 'ti imāpi hi catasso<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;I--I B2. omits santaṃ --gāmappavesanaṃ.<br>
2 B2. dūo for duo.<br>
</span><br>
<br>
<b>[page 1351]</b><br>
<i>P_VIII.2]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1351</i><br>
vibhattiyo vibhajanānī<span class="red"><sup>1</sup></span> ti attho. cattāri kammānī ti adham-<br>
mena vaggādīni uposathakammāni. pañc' eva uddesā caturo<br>
bhavanti anaññathā 'ti bhikkhūnañ ca uddesā bhikkhunīnaṃ<br>
caturo bhavanti aññathā na bhavanti. imā aparāpi vibhattiyo<br>
āpattikkhandhā ca bhavanti satta adhikaraṇāni cattārī ti<br>
imā pana vibhattiyo samathehi sammanti, tasmā satthi<br>
samathehī ti ādim āha. atha vā dve uposathā dve pavāraṇā<br>
cattāri kammāni pañc' eva uddesā caturo bhavanti anaññathā<br>
'ti imāpi catasso vibhattiyo nissāya nassante te vinasante<br>
te ti ādinā nayena yā āpattiyo āpajjanti, tā yasmā vuttap-<br>
pakāreh' eva samathehi sammanti, tasmā taṃ mūlakānaṃ<br>
āpattīnaṃ samathadassanattham pi tā vibhattiyo vuttā 'ti<br>
veditabbā. kiccaṃ ekenā ti kiccādhikaraṇaṃ ekena samathena<br>
sammati. evaṃ pucchānukkamena sabbapañhe vissajjetvā<br>
idāni āpattikkhandhā ca bhavanti sattā ti ettha saṅgahita-<br>
āpattikkhandhānaṃ paccekaṃ nibbacanamattaṃ dassento<br>
pārājikan ti ādim āha. tattha pārājikan ti gāthāya ayam<br>
attho, yad idaṃ puggalāpatt sikkhāpadapārājikesu āpatti<br>
pārājikaṃ nāma vuttaṃ, taṃ āpajjanto puggalo yasmā<br>
pārājiko parājayam āpanno saddhammā cuto 'paraddho<br>
bhaṭṭho niraṅgato ca hoti anihate tasmiṃ puggale puna<br>
uposatha-pavāraṇādi-bhedo saṃvāso n' atthi. ten' etaṃ<br>
iti vuccatī ti tena kāraṇena etaṃ āpattiṃ pārājikan ti vuccati.<br>
ayaṃ h'ettha saṅkhepattho, yasmā pārājiko hoti, etena<br>
tasmā etaṃ pārājikan ti vuccati. dutiyagāthāya pi byañja-<br>
naṃ anādiyitvā attham attham eva dassetuṃ saṅgho va<br>
deti parivāsan ti ādi vuttaṃ. ayaṃ pan' ettha attho, imaṃ<br>
āpattiṃ āpajjitvā vuṭṭhātukāmassa yan taṃ āpattivuṭṭhā-<br>
naṃ ādimhi c'eva parivāsadānatthāya ādito sese majjhe<br>
mānattadānatthāya mūlāya paṭikassanena vā saha mānatta-<br>
dānatthāya avasāne abbhānatthāya ca saṅgho icchitabbo.<br>
na h' ettha ekam pi kammaṃ vinā saṅghena sakkā kātun<br>
ti saṅgho ādimhi c'eva sese ca icchitabbo assā 'ti saṅghādiseso.<br>
tatiyagāthāya aniyato ti yasmā na niyato, tasmā aniyato.<br>
ayam āpattikkhandho ti attho. kiṃ kāraṇā na niyato ti.<br>
<br>
<b>[page 1352]</b><br>
<i>1352&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_VIII.2</i><br>
anekaṃsikataṃ padaṃ. yasmā idaṃ sikkhāpadaṃ anekaṃ-<br>
sena katan ti attho. kathaṃ anekaṃsena. tiṇṇam aññataraṃ<br>
ṭhānaṃ. tiṇṇaṃ dhammānaṃ aññatarena kāretabbo ti hi<br>
tattha vuttaṃ, tasmā aniyato ti pavuccati. so āpattikkhandho<br>
aniyato ti vuccati. yathā ca tiṇṇaṃ aññataraṃ ṭhānaṃ,<br>
evaṃ dvinnaṃ dhammānaṃ aññataraṃ ṭhānaṃ yattha<br>
vuttaṃ, so pi aniyato eva. catuttha-gāthāya accayo tena samo<br>
n'atthī ti desanāgāminīsu accayesu tena samo thūlo accayo<br>
n'atthi, ten' etaṃ iti vuccati, thūlattā accayassa etaṃ thullac-<br>
cayan ti vuccatī ti attho. pañcama-gāthāya nissajjitvā<br>
na deseti ten' etan ti nissajjitvā desetabbo nissaggiyan<br>
ti vuccatī ti attho. chaṭṭha-gāthāya pāteti kusalaṃ dhamman<br>
ti sañcicca āpajjantassa kusaladhammasaṅkhātaṃ kusala-<br>
cittaṃ pāteti, tasmā pāteti cittan ti pācittiyaṃ. yaṃ pana<br>
cittaṃ pāteti, taṃ yasmā ariyamaggaṃ aparajjhati citta-<br>
sammoha-kāraṇañ ca hoti, tasmā ariyamaggaṃ aparajjhati<br>
cittasammohanaṭṭhānan ti ca vuttaṃ. pāṭidesaniyagāthāsu<br>
gārayhaṃ āvuso dhammaṃ āpajjin ti vutta-gārayhābhāva-<br>
kāraṇa-dassanattham eva bhikkhu aññātako santo ti ādi<br>
vuttaṃ. paṭidesetabbato pana sā āpatti pāṭidesaniyā ti<br>
vuccati. dukkaṭa-gāthāya aparaddhaṃ viraddhañ ca khalitan<br>
ti sabbam etaṃ yañ ca dukkaṭan ti ettha vuttassa dukkaṭassa<br>
pariyāyavacanaṃ. yañ hi duṭṭhukataṃ virūpaṃ vā kataṃ,<br>
taṃ<span class="red"><sup>1</sup></span> dukkaṭaṃ. taṃ pan' etaṃ yathā satthārā vuttaṃ,<br>
evaṃ akatattā aparaddhaṃ. kusalaṃ virajjhitvā pavattattā<br>
viraddhaṃ, ariyavattapaṭipadaṃ anārūḷhattā khalitaṃ.<br>
yaṃ manusso kare ti idaṃ pan'assa opamma-nidassanaṃ<br>
tass' attho, yathā hi yaṃ loke manusso āvi vā yadi vā raho<br>
pāpaṃ karoti, taṃ dukkaṭan ti pavedenti, evam idam pi<br>
buddhapaṭikuṭṭhena lāmakabhāvena pāpaṃ, tasmā dukkaṭan<br>
ti veditabbaṃ. dubbhāsitagāthāya dubbhāsitaṃ durābhaṭṭhan<br>
ti duṭṭhu ābhaṭṭhaṃ bhāsitaṃ lapitan ti durābhaṭṭhaṃ.<br>
yaṃ durābhaṭṭhaṃ, taṃ dubbhāsitan ti attho. kiñca bhiyyo<br>
saṅkiliṭṭhañ ca yaṃ padaṃ saṅkiliṭṭhaṃ yasmā taṃ padaṃ<br>
hotī ti attho. kathaṃ<span class="red"><sup>2</sup></span> yañ ca viññū garahanti yasmā ca<br>
<span class="red">--------------------------------------------------------------------------<br>
1 B2. omits taṃ.<br>
2 B2. katāyañ ca viññu.<br>
</span><br>
<br>
<b>[page 1353]</b><br>
<i>P_VIII.2]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1353</i><br>
naṃ viññū garahantī ti attho. ten' etaṃ iti vuccatī ti tena<br>
saṅkiliṭṭhabhāvena ca viññūgarahanenāpi ca etaṃ iti<br>
vuccati, dubbhāsitan ti evaṃ vuccatī ti attho. sekhiya-<br>
gāthāya ādi c' etaṃ caraṇañ cā 'ti ādinā nayena sekhassa<br>
santakabhāvaṃ dīpeti. tasmā sekhassa idaṃ sekhiyan ti<br>
ayam ettha saṅkhepattho. idaṃ garuka-lahukaṃ vā pī<br>
ti ādi pañhehi asaṅgahitassa handa vākyaṃ suṇoma te<br>
ti iminā pana āyācanavacanena saṅgahitassa atthassa<br>
dīpanatthaṃ vuttan ti veditabbaṃ. channam ativassatī<br>
ti ādimhi pi es' eva nayo. tattha channam ativassatī ti<br>
gehaṃ tāva teṇādīhi acchannaṃ ativassati. idaṃ pana āpatti-<br>
saṅkhātaṃ gehaṃ channaṃ ativassati. mūlāpattiṃ hi<br>
chādento aññaṃ navaṃ āpattiṃ āpajjati. vivaṭaṃ n'<br>
ātivassatī ti gehaṃ tāva avivaṭaṃ succhannaṃ nātivassati.<br>
idaṃ pana āpattisaṅkhātaṃ gehaṃ vivaṭaṃ nātivassati.<br>
mūlāpattiṃ hi vivaranto desanāgāminiṃ desetvā vuṭṭhāna-<br>
gāminito vuṭṭhahitvā suddhante patiṭṭhāti, āyatiṃ saṃ-<br>
varanto aññaṃ āpattiṃ n'āpajjati, tasmā channaṃ vivarethā<br>
ti tena kāraṇena desanāgāminiṃ desento vuṭṭhānagāminito<br>
ca vuṭṭhahanto channaṃ vivaretha. evaṃ taṃ n' ātivassatī ti<br>
evañ c' etaṃ vivaṭaṃ n'ātivassatī ti attho. gatimigānaṃ<br>
pavanan ti ajjhokāse byagghādīhi paripātiyamānānaṃ<br>
migānaṃ pavanaṃ rukkhādigahanaṃ araññaṃ gatipaṭis-<br>
saraṇaṃ hoti. taṃ patvā te assāsenti. eten' eva nayena<br>
ākāso pakkhīnaṃ gati. avassaṃ upagamanaṭṭhena pana<br>
vibhavo gati dhammānaṃ, sabbesam pi saṅkhatadhammānaṃ<br>
vināso'va<span class="red"><sup>2</sup></span> tesaṃ gati. na hi te vināsaṃ agacchantā ṭhātuṃ<br>
sakkonti, suciram pi ṭhatvā pana nibbānaṃ arahato gati,<br>
khīṇāsavassa arahato anupādisesanibbānadhātu ekaṃsena<br>
gatī ti attho.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  gāthāsaṅganika-vaṇṇanā niṭṭhitā<br>
<span class="red">--------------------------------------------------------------------------<br>
1 B2. vivattaṃ.<br>
2 B2. omits 'va tesaṃ.<br>
</span><br>
<br>
<b>[page 1354]</b><br>
<i>1354&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_IX.</i><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ix<br>
&nbsp;&nbsp;&nbsp;&nbsp;&nbsp;[P_IX.1:] Adhikaraṇabhede ime dasa ukkoṭā ti adhikaraṇānaṃ<br>
ukkoṭetvā puna adhikaraṇaukkoṭena samathānaṃ ukkoṭaṃ<br>
dassetuṃ vivādādhikaraṇaṃ ukkoṭento kati samathe ukkoṭetī<br>
ti ādim āha. tattha vivādādhikaraṇaṃ ukkoṭento dve samathe<br>
ukkoṭetī ti sammukhā-vinayañ ca yebhuyyasikañ ca ime dve<br>
ukkoṭeti paṭisedheti. paṭikkosatī ti attho. anuvādādhi-<br>
karaṇaṃ ukkoṭento cattāro ti sammukhā-vinayaṃ sativinayaṃ<br>
amūḷha-vinayaṃ tassapāpiyasikan ti ime cattāro samathe<br>
ukkoṭeti. āpattādhikaraṇaṃ ukkoṭento tayo ti sammukhā-<br>
vinayaṃ paṭiññātakaraṇaṃ tiṇavatthārakan ti ime tayo<br>
samathe ukkoṭeti. kiccādhikaraṇaṃ ukkoṭento ekan ti sammu-<br>
khā-vinayaṃ imaṃ ekaṃ samathaṃ ukkoṭeti. kati ukkoṭā<br>
'ti ādi pucchānaṃ vissajjane pana dvādasasu ukkoṭesu akataṃ<br>
kamman ti ādayo tāva tayo ukkoṭā visesato dutiye anuvādā-<br>
dhikaraṇe labbhanti. anihataṃ kamman ti ādayo tayo<br>
paṭhame vivādādhikaraṇe labbhanti. avinicchitan ti ādayo<br>
tayo tatiye āpattādhikaraṇe labbhanti. avūpasantan ti ādayo<br>
tayo catutthe kiccādhikaraṇe labbhanti,api ca dvādasāpi<br>
ca ekekasmiṃ adhikaraṇe labbhanti yeva. tatthajātakaṃ<br>
adhikaraṇaṃ ukkoṭetī ti yasmiṃ vihāre mayhaṃ iminā patto<br>
gahito, cīvaraṃ gahitan ti ādinā nayena pattacīvarādīnaṃ<br>
atthāya adhikaraṇaṃ uppannaṃ hoti, tasmiṃ yena ca naṃ<br>
vihāre āvāsikā sannipatitvā alaṃ āvuso ti attapaccatthike<br>
saññāpetvā pāḷimuttakavinicchayen' eva vūpasamenti,<br>
idaṃ tatthajātakaṃ adhikaraṇaṃ nāma. Yenāpi viniccha-<br>
yena samitaṃ, so pi eko samatho yeva. imaṃ ukkoṭentassāpi<br>
pācittiyaṃ. tatthajātakaṃ vūpasantan ti sace pana taṃ<br>
adhikaraṇaṃ nevāsikā vūpasametuṃ na sakkonti, ath'<br>
añño vinayadharo āgantvā kiṃ āvuso imasmiṃ vihāre<br>
uposatho vā pavāraṇā vā ṭhitā ti pucchati. tehi ca tasmiṃ<br>
kāraṇe kathite taṃ adhikaraṇaṃ Khandhakato ca Parivārato<br>
ca suttena vinicchinitvā vūpasameti, idaṃ tatthajātakaṃ<br>
vūpasantaṃ nāma adhikaraṇaṃ. etaṃ ukkoṭentassāpi<br>
pācittiyam eva. antarāmagge 'ti te attapaccatthikā na mayaṃ<br>
etassa vinicchaye tiṭṭhāma, nāyaṃ vinaye kusalo, asukas-<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1355]</b><br>
<i>P_IX.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1355</i><br>
miṃ nāma gāme vinayadharā therā vasanti, tattha gantvā<br>
vinicchinissāmā ti gacchantā antarāmagge yeva taṃ kāraṇaṃ<br>
sallakkhetvā aññamaññaṃ vā saññāpenti aññā vā te bhikkhū<br>
nijjhāpenti, idam pi vūpasantam eva hoti. evaṃ vūpasantaṃ<br>
antarāmagge adhikaraṇaṃ ukkoṭeti yo, tassāpi pācittiyam<br>
eva. antarāmagge vūpasantan ti na h'eva kho pana añña-<br>
maññaṃ saññattiyā vā sabhāgabhikkhunijjhāpanena vā<br>
vūpasantaṃ hoti, api ca kho paṭipathaṃ āgacchanto eko<br>
vinayadharo disvā kattha āvuso gacchathā ti pucchitvā asu-<br>
kaṃ nāma gāmaṃ iminā nāma kāraṇenā ti vutte alaṃ āvuso<br>
kiṃ tattha gatenā ti vutte tatth' eva dhammena vinayena<br>
taṃ adhikaraṇaṃ vūpasameti, idaṃ antarāmagge vūpasantaṃ<br>
nāma. etaṃ ukkoṭentassāpi pācittiyam eva. tatthagatan<br>
ti sace pana alaṃ āvuso kiṃ tattha gatenā ti vuccamānāpi<br>
mayaṃ tatth' eva gantvā vinicchayaṃ pāpessāmā 'ti vinaya-<br>
dharassa vacanaṃ anādiyitvā gacchantye, ntvā sabhāgā-<br>
naṃ bhikkhūnaṃ etam atthaṃ ārocenti. sabhāgā bhikkhū<br>
alaṃ āvuso saṅghasannipātaṃ nāma garukan ti tatth' eva<br>
nisīdāpetvā vinicchinitvā saññāpenti, idam pi vūpasantam<br>
eva hoti. evaṃ vūpasantaṃ tatthagataṃ adhikaraṇaṃ<br>
ukkoṭeti yo, tassāpi pācittiyam eva. tatthagataṃ vūpasantan<br>
ti na h' eva kho pana sabhāga-bhikkhūnaṃ suññattiyā<br>
vūpasantaṃ hoti, api ca kho saṅghaṃ sannipātetvā ārocitaṃ<br>
saṅghamajjhe vinayadhārā vūpasamenti, idaṃ tattha kataṃ<br>
vūpasantaṃ nāma etaṃ ukkoṭentassāpi pācittiyam eva. sati-<br>
vinayan ti khīṇāsavassa dinnaṃ sativinayaṃ ukkoṭeti pācitti-<br>
yam eva. ummattakassa dinne amūḷhavinaye pāpussannassa<br>
dinnāya tassapāpiyasikāya<span class="red"><sup>1</sup></span> pi es' eva nayo. tiṇavatthārakaṃ<br>
ukkoṭetī ti saṃghena tiṇavatthārakasamathena vūpasamite<br>
adhikaraṇe āpatti nāma ekaṃ bhikkhu upasaṅkamitvā<br>
ukkuṭikaṃ nisīditvā añjaliṃ paggahetvā desiyamānā vuṭṭhāti<br>
yaṃ pan' etaṃ niddāyantassāpi āpatti vuṭṭhānaṃ nāma,<br>
etaṃ mayhaṃ na khamatī ti evaṃ vadanto pi tiṇavatthāra-<br>
kaṃ ukkoṭeti nāma, tassāpi pācittiyam eva. chandāgatiṃ<br>
gacchanto adhikaraṇaṃ ukkoṭetī ti vinayadharo hutvā attano<br>
<span class="red">--------------------------------------------------------------------------<br>
1 B2. -piyyasikāya.<br>
</span><br>
<br>
<b>[page 1356]</b><br>
<i>1356&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_IX.</i><br>
iupajjhāyādīnaṃ atthāya adhammaṃ dhammo ti ādīni<br>
dīpetvā pubbe vinicchitaṃ adhikaraṇaṃ dvādasasu ukkoṭesu<br>
yena kenaci ukkoṭento chandāgatiṃ gacchanto adhikaraṇaṃ<br>
ukkoṭeti nāma. dvīsu pana attapaccatthikesu ekasmiṃ<br>
anatthaṃ me acarī ti ādinā nayena samuppann' āghāto<br>
tassa parājayaṃ āropanatthaṃ adhammaṃ dhammo ti<br>
ādīni dīpetvā pubbe vinicchitaṃ adhikaraṇaṃ dvādasasu<br>
ukkoṭesu yena kenaci ukkoṭento dosāgatiṃ gacchanto adhi-<br>
karaṇaṃ ukkoṭeti nāma. mando pana momūho momūhattā<br>
eva adhammaṃ dhammo ti ādīni dīpetvā vuttanayen'<br>
eva ukkoṭento mohāgatiṃ gacchanto adhikaraṇaṃ ukkoṭeti<br>
nāma. sace pana dvīsu atthapaccatthikesu eko visamānikāya<br>
kammādīni gahanamicchādiṭṭhiṃ balavante ca pakkhantariye<br>
abhiññāte bhikkhunissitattā vuttavisamanissito gahana-<br>
nissito balavanissito ca hoti. tassa bhayena ayaṃ me<br>
jīvita-ntarāyaṃ vā brahmacariyantarāyaṃ vā kareyyā ti<br>
adhammaṃ dhammo ti ādīni dīpetvā vuttanayen' eva ukko-<br>
ṭento bhayāgatiṃ gacchanto adhikaraṇaṃ ukkoṭeti nāma.<br>
tadahupasampanno ti eko sāmaṇero byatto hoti bahussuto.<br>
so vinicchaye parājayaṃ patvā maṅkubhūte bhikkhū<br>
disvā pucchati, kasmā maṅkubhūtā 'tthā 'ti. te tassa taṃ<br>
adhikaraṇaṃ ārocenti. so te evaṃ vadeti, hotu bhante maṃ<br>
upasampādetha, ahan taṃ adhikaraṇaṃ vūpasamessāmī<br>
ti. te taṃ upasampādenti. so dutiyadivase bheriṃ paharitvā<br>
saṅghaṃ sannipāteti. tato bhikkhūhi kena saṅgho sanni-<br>
pātito ti vutte mayā 'ti vadati. kasmā sannipātito ti. hiyyo<br>
adhikaraṇaṃ dubbinicchitaṃ, tam ahaṃ vinicchinissāmī<br>
ti. tvaṃ pana hiyyo kuhiṃ gato ti. anupasampanno 'mhi<br>
bhante, ajja pana upasampanno 'mhī ti. so vattabbo, idaṃ<br>
āvuso tumhādisānaṃ bhagavatā sikkhāpadaṃ paññattaṃ<br>
tadahupasampanno ukkoṭeti ukkoṭanakaṃ pācittiyan ti.<br>
gaccha āpattiṃ desehī ti. āgantuke pi es' eva nayo. kārako<br>
ti ekaṃ saṅghena saddhiṃ adhikaraṇaṃ vinicchinitvā<br>
pariveṇagataṃ parājitā bhikkhū vadanti kissa bhante<br>
tumhehi evaṃ vinicchitaṃ adhikaraṇaṃ, nanu evaṃ vinicchi-<br>
nitabban ti. so kasmā paṭhamaṃ yeva evaṃ na vaditthā 'ti<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1357]</b><br>
<i>P_IX.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1357</i><br>
taṃ adhikaraṇaṃ ukkoṭeti. evaṃ yo kārako ukkoṭeti,<br>
tassāpi ukkoṭanakaṃ pācittiyaṃ. chandadāyako ti eko<br>
adhikaraṇavinicchaye chandaṃ datvā sabhāge bhikkhū<br>
parājayaṃ patvā āgate maṅkubhūte disvā sve dāni ahaṃ<br>
vinicchinissāmī ti saṃghaṃ sannipātetvā kasmā sannipātesī<br>
ti vutte hiyyo adhikaraṇaṃ dubbinicchitaṃ, tam ahaṃ ajja<br>
vinicchinissāmī ti. hiyyo pana tvaṃ kattha gato ti. chandaṃ<br>
datvā nisinno 'mhī ti. so vattabbo, idaṃ āvuso tumhādi-<br>
sānaṃ bhagavatā sikkhāpadaṃ paññattaṃ chandadāyako<br>
ukkoṭeti ukkoṭanakaṃ pācittiyan ti. gaccha āpattiṃ desehī<br>
ti. vivādādhikaraṇaṃ kiṃnidānan ti ādīsu kiṃ nidānam<br>
assā 'ti kiṃnidānaṃ. ko samudayo assā 'ti kiṃsamudayaṃ.<br>
kā jāti assā 'ti kiṃjātikaṃ. ko pabhavo assā 'ti kiṃpabhavaṃ.<br>
ko sambhāro assā 'ti kiṃsambhāraṃ. kiṃ samuṭṭhānaṃ<br>
assā 'ti kiṃsamuṭṭhānaṃ. sabbān' etāni kāraṇa-vevacanāni<br>
yeva. vivāda-nidānan ti ādīsu pi aṭṭhārasa bhedakaravatthu-<br>
saṅkhāto vivādo nidānam etassā 'ti vivādanidānaṃ. vivā-<br>
daṃ nissāya uppajjanakavivādavasen' etaṃ vuttaṃ. anuvādo<br>
nidānaṃ assā 'ti anuvādanidānaṃ. idam pi anuvādaṃ<br>
nissāya uppajjanaka-anuvādavasena vuttaṃ. āpatti-nidā-<br>
naṃ assā 'ti āpattinidānaṃ. āpattādhikaraṇa-paccayā<br>
catasso āpattiyo āpajjanti ti evaṃ āpattiṃ nissāya<br>
uppajjanaka-āpattivasen' etaṃ vuttaṃ. kiccayaṃ nidānam<br>
assā 'ti kiccayanidānaṃ. catubbidhaṃ saṅghakammaṃ<br>
kāraṇam assā 'ti attho. ukkhittānuvattikāya bhikkhuniyā<br>
yāvatatiyaṃ samanubhāsanādīnaṃ kiccaṃ nissāya uppajja-<br>
naka-kiccānaṃ vasen' etaṃ vuttaṃ. ayaṃ catunnam pi<br>
adhikaraṇānaṃ vissajjanapakkhe ekapadayojanā. eten-<br>
ānusārena sabbapadāni yojetabbāni. dutiyapucchāya hetu<br>
nidānan ti ādimhi vissajjane navannaṃ kusalākusalābyākata-<br>
hetūnaṃ vasena hetunidānāditā veditabbā. tatiyapucchāya<br>
vissajjane byañjana-mattaṃ nāmaṃ. hetu yeva hi ettha<br>
paccayo ti vutto. mūlapucchāya vissajjane dvādasa mūlānī<br>
ti kodha-upanāha-yugaḷakādīni cha vivādamūlāni lobha-<br>
dosa-mohā tayo alobhādosāmohā tayo ti imāni ajjhattasantā-<br>
nappavattāni dvādasa mūlāni. cuddasa mūlānī ti tān' eva<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1358]</b><br>
<i>1358&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_IX.</i><br>
dvādasa kāyavācāhi saddhiṃ cuddasa honti. cha mūlānī<br>
ti kāyādīni cha samuṭṭhānāni. samuṭṭhānapucchāya vis-<br>
sajjane aṭṭhārasa bhedakara-vatthūni samuṭṭhānāni. tañ hi etesu<br>
aṭṭhārasasu bhedakara-vatthūsu samuṭṭhāti, ete vā kā-<br>
raṇabhūtehi samuṭṭhāti. ten' ass' etāni samuṭṭhānāni vuc-<br>
canti. esa nayo sabbattha. vivādādhikaraṇaṃ āpattī ti<br>
ādibhede ekena adhikaraṇena kiccādhikaraṇenā 'ti idaṃ<br>
yena adhikaraṇena sammanti, taṃ dassetuṃ vuttaṃ. na<br>
pan' etāni ekaṃsato kiccādhikaraṇen' eva sammanti. na<br>
hi puggalassa santike desentassa kiccādhikaraṇaṃ nāma atthi.<br>
na katamena samathenā 'ti sā va sesāpatti viya na sammati.<br>
na hi sakkā sā desetuṃ, tato vuṭṭhāya suddhante patiṭṭhā-<br>
tuṃ. vivādādhikaraṇaṃ hoti anuvādādhikaraṇan ti ādi<br>
nayo uttāno yeva. tato paraṃ yattha sativinayo ti ādikā<br>
sammukhāvinayaṃ amuñcitvā cha yamakapucchā vuttā.<br>
tāsaṃ vissajjanen' eva attho pakāsito. saṃsaṭṭhādi pucchā-<br>
naṃ vissajjane saṃsaṭṭhā ti sativinayakammavācā khaṇas-<br>
miṃ yeva dvinnam pi samathānaṃ siddhattā sammukhā-<br>
vinayo ti vā sativinayo ti vā ime dhammā saṃsaṭṭhā no visaṃ-<br>
saṭṭhā. yasmā pana kadalikkhandhe pattavaṭṭīnaṃ viya na<br>
sakkā tesaṃ vinibhujjitvā nānākaraṇaṃ dassetuṃ. tena<br>
vuttaṃ na ca labbhā imesaṃ dhammānaṃ vinibhujjitvā nānā-<br>
karaṇaṃ paññāpetun ti. esa nayo sabbattha. kiṃ nidānā<br>
'ti pucchāvissajjane nidānaṃ niḍānam assā ti nidānanidāno.<br>
tattha saṅghasammukhatā dhammasammukhatā vinayasam-<br>
mukhatā puggalasammukhatā 'ti idaṃ sammukhāvinayassa<br>
nidānaṃ. sativepullappatto khīṇāsavo laddhupavādo sati-<br>
vinayassa nidānaṃ. ummattako bhikkhu amūḷhavinayassa<br>
nidānaṃ. yo ca deseti yassa ca deseti ubhinnaṃ sammukhī-<br>
bhāvo paṭiññātakaraṇassa nidānaṃ. bhaṇḍanajātānaṃ adhi-<br>
karaṇaṃ vūpasametuṃ asakkuṇeyyatā yebhuyyasikāya ni-<br>
dānam. pāpussanno puggalo tassapāpiyasikāya nidānaṃ.<br>
bhaṇḍanajātānaṃ bahuassāmaṇaka-ajjhācāro tiṇavatthā-<br>
rakassa nidānaṃ. hetupaccayavārā vuttanayā eva. mala-<br>
pucchāya vissajjanaṃ uttānam eva. samuṭṭhānapucchāya<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1359]</b><br>
<i>P_IX,X.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1359</i><br>
kiñcāpi sattannaṃ samathānaṃ katame chattiṃsa samuṭṭhānā<span class="red"><sup>1</sup></span><br>
ti vuttaṃ, sammukhāvinayassa pana kammasaṅgahābhāvena<br>
samuṭṭhānābhāvato channaṃ yeva samathānaṃ cha samuṭ-<br>
ṭhānāni vibhattāni. tattha kammassa kriyā 'ti ñatti vedi-<br>
tabbā. karaṇan ti tassā yeva ñattiyā ṭhapetabbakāle ṭha-<br>
panaṃ. upagamanan ti sayaṃ upagamanaṃ . attanā yeva<br>
tassa kammassa karaṇan ti attho. ajjhupagamanan ti ajjhe<br>
sanupagamanaṃ. aññaṃ saddhivihārikādikaṃ imaṃ kam-<br>
maṃ karotī ti ajjhesanan ti attho. adhivāsanā' ti ruccati me<br>
ekaṃ karotu saṅgho ti evaṃ adhivāsanā. chandadānan<br>
ti attho. appaṭikkosanā 'ti na me taṃ khamati mā evaṃ<br>
karothā 'ti appaṭisedhanā. iti channaṃ chakkānaṃ vasena<br>
chattimsa samuṭṭhānā veditabbā. nānaṭṭhapucchā-vissajja-<br>
naṃ uttānam eva. adhikaraṇapucchā-vissajjane ayaṃ vivādo<br>
no adhikaraṇan ti ayaṃ mātāputtādīnaṃ vivādo viruddha-<br>
vādattā vivādo nāma hoti. samathehi pana adhikaraṇīya-<br>
tāya abhāvato adhikaraṇaṃ na hoti. anuvādādīsu pi es' eva<br>
nayo. sesaṃ sabbattha uttānam evā ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; adhikaraṇabheda-vaṇṇanā niṭṭhitā<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  X<br>
&nbsp;&nbsp;&nbsp;&nbsp;&nbsp;[P_X:] Dutiya gāthāsaṅgaṇiyaṃ codanā 'ti vatthuñ ca āpattiñ<br>
ca dassetvā codanā. sāraṇā 'ti dosasāraṇā. saṅgho kim<br>
atthāyā 'ti saṅgha-sannipāto kim atthāya. matikammaṃ<br>
pana kissa kāraṇā' ti matikammaṃ vuccati mantaggahaṇaṃ<br>
taṃ kissa kāraṇā 'ti attho. codanā sāraṇatthāyā ti vutta-<br>
ppakārā codanā tena cuditaka-puggalena kata-dosasāraṇ-<br>
atthāya. niggahatthāya sāraṇā 'ti dosasāraṇā pana tassa<br>
puggalassa niggahatthāya. saṅgho pariggahaṇatthāyā 'ti<br>
tattha sannipatito saṅgho vinicchaya-pariggahaṇatthāya.<br>
dhammādhammaṃ tulanatthāya suvinicchita-dubbinicchitaṃ<br>
jānatthāyā 'ti attho. matikammaṃ pana pāṭiyekkan ti<br>
suttantikattherānañ ca vinayadharattherānañ ca mantag-<br>
<span class="red">--------------------------------------------------------------------------<br>
1 B2. -ṭṭhānānī.<br>
</span><br>
<br>
<b>[page 1360]</b><br>
<i>1360&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; [P_X.</i><br>
gahaṇaṃ pāṭekkaṃ pāṭekkaṃ vinicchaya-sanniṭṭhāpanat-<br>
thaṃ. mā kho paṭighan ti cuditake vā codake vā kopaṃ mā<br>
janayi. sace anuvijjako tuvan ti sace tvaṃ saṅghamajjhe<br>
otiṇṇaṃ adhikaraṇaṃ vinicchituṃ nisinno vinayadharo.<br>
viggāhikan ti na tvaṃ imaṃ dhammavinayaṃ ājānāsī ti<br>
ādinayappavattaṃ. anatthasaṃhitan ti yāya anatthaṃ jana-<br>
yati parisaṅkhobhetvā uṭṭhapeti, evarūpiṃ kathaṃ mā<br>
abhaṇi. sutte vinaye vā 'ti ādīsu suttaṃ nāma Ubhato-<br>
vibhaṅgo. vinayo nāma Khandhako. anulomo nā Pari-<br>
vāro. paññattaṃ nāma sakalaṃ Vinaya-piṭakaṃ. anulo-<br>
mikaṃ nāma cattāro mahāpadesā. anuyogavattaṃ nisā-<br>
methā 'ti anuyuñjanavattaṃ nisāmetha. kusalena buddhi-<br>
matā katan ti chekena paṇḍitena ñāṇapāramippattena bha-<br>
gavatā nīharitvā ṭhapitaṃ. suvuttan ti supaññattaṃ.<span class="red"><sup>1</sup></span><br>
sikkhāpadānulomikan ti sikkhāpadānaṃ anulomaṃ. ayaṃ<br>
tāva padattho. ayaṃ pan' ettha sādhippāya saṅkhepavaṇ-<br>
ṇanā, sace tvaṃ anuvijjako mā sahasā bhaṇi, mā anattha-<br>
saṃhitaṃ viggāhikakathaṃ bhaṇi. yaṃ pana kusalena bud-<br>
dhimatā lokanāthena etesu suttādīsu anuyogavattaṃ kataṃ<br>
supaññattaṃ sabbasikkhāpadānaṃ anulomaṃ taṃ nisā-<br>
mayataṃ upadhārehī ti. gatiṃ na nāsento samparāyikan ti<br>
attano samparāyesu gatinibbatiṃ anāsento anuyogavattaṃ<br>
nisāmaya. yo hi taṃ anisāmetvā anuyuñjati, so samparā-<br>
yikaṃ attano gatiṃ nāseti, tasmā tvaṃ anāsento nisāmayā<br>
'ti attho. idāni taṃ anuyogavattaṃ dassetuṃ hitesī ti ādim<br>
āha. tattha hitesī ti hitaṃ esanto gavesanto. mettañ ca<br>
mettāpubbabhāgañ ca upaṭṭhapetvā ti attho. kālenā ti<br>
yuttapattakālena. ajjhesitakāle yeva tava bhāre kate anu-<br>
yuñjā 'ti attho. sahasā vohāraṃ mā padhāresī ti yo etesaṃ<br>
sahasā vohāro hoti sahasā bhāsitaṃ taṃ mā apadhāresi mā<br>
gaṇhittha. paṭiññānusandhitena kāraye 'ti ettha anusandhitan<br>
ti kathānusandhi vuccati, tasmā paṭiññānusandhinā kāraye.<br>
kathānusandhiṃ sallakkhetvā paṭiññāya kāraye 'ti attho.<br>
atha vā paṭiññāya ca anusandhitena ca kāraye. lajjiṃ<br>
paṭiññāya kāraye, alajjiṃ vattānusandhinā 'ti attho. tasmā<br>
<span class="red">--------------------------------------------------------------------------<br>
1 B2. supaññāpitaṃ.<br>
</span><br>
<br>
<b>[page 1361]</b><br>
<i>P_X,XI.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   1361</i><br>
eva paṭiññā lajjīsū 'ti gātham āha. tattha vattānusandhitena<br>
kāraye 'ti vattānusandhinā kāraye. yā assa vattena saddhiṃ<br>
paṭiññā sandhiyati, tāya paṭiññāya kāraye 'ti attho. sañ-<br>
ciccā 'ti jānanto āpajjati. parigūhatī ti nigūhati na deseti<br>
na vuṭṭhāti. saccaṃ aham pi jānāmī ti yaṃ tumhehi vuttaṃ,<br>
taṃ saccaṃ, aham pi naṃ evam eva jānāmi. aññañ ca<br>
tāhan ti aññañ ca taṃ ahaṃ pucchāmi. pubbāparaṃ na<br>
jānātī ti purekathitañ ca pacchākathitañ ca na jānāti. akovido<br>
ti tasmiṃ pubbāpare akusalo. anusandhi-vacanapathaṃ<br>
na jānātī ti kathānusandhivacanaṃ vinicchayānusandhi-<br>
vacanañ ca na jānāti. sīlavipattiyā codetī ti dvīhi āpattik-<br>
khandhehi codeti. ācāradiṭṭhiyā ti ācāravipattiyā c' eva<br>
diṭṭhivipattiyā ca. ācāravipattiyā codento pañcah' āpattik-<br>
khandhehi codeti. diṭṭhivipattiyā codento micchādiṭṭhiyā<br>
c' eva antaggāhikadiṭṭhiyā ca codeti. ājīvena pi codetī ti<br>
ājīvahetu paññattehi chahi sikkhāpadehi codeti. sesaṃ<br>
sabbattha uttānam evāti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    dutiyagāthāsaṅgaṇika-vaṇṇanā niṭṭhitā<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; XI<br>
&nbsp;&nbsp;&nbsp;&nbsp;&nbsp;[P_XI.1:] Idāni evaṃ uppannāya codanāya vinayadharena kattabba-<br>
kiccaṃ dassetuṃ anuvijjakenā 'ti ādi āraddhaṃ. [P_XI.2:] tattha<br>
diṭṭhaṃ diṭṭhenā 'ti gāthāya ayam attho, eken' eko mātu-<br>
gāmena saddhiṃ ekaṭṭhānato nikkhamanto vā pavisanto<br>
vā diṭṭho, so taṃ pārājikena codeti. itaro tassa dassanaṃ<br>
anujānāti. taṃ pana dassanaṃ paticca pārājikaṃ na upeti<br>
na paṭijānāti. evam cttha yaṃ tena diṭṭhaṃ, taṃ tassa<br>
diṭṭho mayā 'ti iminā diṭṭhavacanena sameti. yasmā pana<br>
itaro taṃ dassanaṃ paṭicca dosaṃ na paṭijānāti, tasmā<br>
asuddhaparisaṅkito hoti, amūlakaparisaṅkito ti attho. tassa<br>
puggalassa suddho ahan ti paṭiññāya tena saddhiṃ uposatho<br>
kātabbo. sesagāthādvaye pi es' eva nayo. sesaṃ sabbattha<br>
uttānam evā ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; anuvijjakakicca-vaṇṇanā niṭṭhitā<br>
<br>
<b>[page 1362]</b><br>
<i>1362&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   [P_XI.</i><br>
&nbsp;&nbsp;&nbsp;&nbsp;&nbsp;[P_XI.3:] Codanāya ko ādī ti pucchānaṃ vissajjane [P_XI.4:] sacce ca akuppe cā<br>
'ti sacce patiṭṭhātabbaṃ akuppe ca. yaṃ kataṃ vā na<br>
kataṃ vā tad eva vattabbaṃ, na ca codake vā anuvijjake vā<br>
saṅghe vā kopo uppādetabbo. otiṇṇānotiṇṇaṃ jānitabban<br>
ti otiṇṇañ ca anotiṇṇañ ca vacanaṃ jānitabbaṃ. tatrāyaṃ<br>
jānanavidhi, ettakā codakassa pubbakathā, ettakā pacchi-<br>
makathā, ettakā cuditakassa pubbakathā, ettakā pacchi-<br>
makathā 'ti jānitabbā. codakassa pamāṇaṃ gaṇhitabbaṃ.<br>
cuditakassa pamāṇaṃ gaṇhitabbaṃ. anuvijjakassa pamāṇaṃ<br>
gaṇhitabbaṃ. anuvijjako appamattakam pi ahāpento āvuso<br>
samannāharitvā ujuṃ katvā āharā ti vattabbo. saṅghena<br>
evaṃ paṭipajjitabbaṃ. yena dhammena yena vinayena yena<br>
satthusāsanena taṃ adhikaraṇaṃ vūpasamatī ti ettha dhammo<br>
ti bhūtaṃ vatthu. vinayo ti codanā c' eva sāraṇā ca. sat-<br>
thusāsanan ti ñattisampadā c' eva anusāvanasampadā ca.<br>
etena hi dhammena ca vinayena ca satthusāsanena ca adhi-<br>
karaṇaṃ vūpasamati, tasmā anuvijjakena bhūtena vatthunā<br>
codetvā āpattiṃ sāretvā ñattisampadāya c' eva anusāvana-<br>
sampadāya ca taṃ adhikaraṇaṃ vūpasametabbaṃ. anu-<br>
vijjakena evaṃ paṭipajjitabbaṃ. sesam ettha uttānam eva.<br>
[P_XI.5:] uposatho kim atthāyā ti ādipucchāvissajjanam pi uttānam eva.<br>
avasānagāthāsu there ca paribhāsatī ti avaññaṃ karonto kiṃ<br>
ime jānantī ti paribhāsati. khato upahatindriyo ti tāya chandā-<br>
digāmitāya tena ca paribhāsanena attano attano khatattā<br>
khato. saddhādīnañ ca indriyānaṃ upahatattā upahatin-<br>
driyo. nirayaṃ gacchati dummedho na ca sikkhāya gāravo<br>
ti so khato upahatindriyo paññāyābhāvato dummedho tīsu<br>
sikkhāsu asikkhanato na ca sikkhāya gāravo, kāyassa bhedā<br>
nirayam eva upagacchati. tasmā na c' āmisaṃ nissāya .....<br>
pe..... yathā dhammo tathā kare ti. tassa attho, na ca āmisaṃ<br>
nissāya care. cuditakacodakesu hi aññatarena dinnaṃ cīva-<br>
rādiāmisaṃ gaṇhanto āmisaṃ nissāya karoti, evaṃ na kareyya<br>
na ca nissāya puggalan ti ayaṃ me upajjhāyo vā ācariyo vā<br>
ti ādinā nayena chandādīhi gacchanto puggalaṃ nissāya<br>
karoti, evaṃ na kareyya, atha kho ubho p' ete vivajjetvā<br>
yathā dhammo ṭhito tath' eva kareyyā 'ti. upakaṇṇakaṃ<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1363]</b><br>
<i>P_XI,XII.1]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1363</i><br>
jappetī ti evaṃ kathehi mā evaṃ kathayitthā ti kaṇṇamūle<br>
manteti. jimhaṃ pekkhatī ti dosam eva gavesati. vītiharatī<br>
ti vinicchayaṃ hāpeti. kummaggaṃ sevatī ti āpattiṃ dīpeti.<br>
akālena ca codetī ti anokāse anajjhiṭṭho va codeti. pubbā-<br>
paraṃ na jānātī ti purimakathañ ca pacchimakathañ ca na<br>
jānāti. anusandhivacanapathaṃ na jānātī ti kathānausandhi-<br>
vinicchayānausandhivasena vacanaṃ na jānāti. sesaṃ sab-<br>
battha uttānam evā ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   codanākaṇḍa-vaṇṇanā niṭṭhitā<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; XII<br>
&nbsp;&nbsp;&nbsp;&nbsp;&nbsp;[P_XII.1:] Cūḷasaṅgāme saṅgāmāvacarena bhikkhunā 'ti saṅgāmo<br>
vuccati adhikaraṇavinicchayatthāya saṅghasannipāto. tat-<br>
ra hi attapaccatthikā c' eva sāsanapaccatthikā ca uddham-<br>
maṃ ubbinayaṃ satthusāsanaṃ dīpentā samosaranti Vesā-<br>
likā Vajjiputtakā viya. yo bhikkhu tesaṃ paccatthikānaṃ<br>
laddhiṃ madditvā sakavādadīpanatthāya tattha avacarati<br>
ajjhogāhetvā vinicchayaṃ pavatteti. so saṅgāmāvacaro<br>
nāma Yasatthero viya. tena saṅgāmāvacarena bhikkhunā<br>
saṅghaṃ upasaṅkamantena nīcacittena saṅgho upasaṅka-<br>
mitabbo. nīcacittenā 'ti mānaddhajaṃ nipātetvā nihatamāna-<br>
cittena. rajoharaṇasamenā 'ti pādapuñchanasamena, yathā<br>
rajoharaṇassa saṅkiliṭṭhe vā asaṅkiliṭṭhe vā pāde puñchi-<br>
yamānen' eva rāgo na doso, evaṃ iṭṭhāniṭṭhesu arajjantena<br>
adussantenā 'ti attho yathāpatirūpe āsane 'ti yathāpatirūpaṃ<br>
āsanaṃ ñatvā attano pāpuṇanaṭṭhāne therānaṃ bhikkhūnaṃ<br>
piṭṭhiṃ adassetvā nisīditabbaṃ. anānākathikenā 'ti nānā-<br>
vidhaṃ taṃ taṃ anatthakathaṃ akathentena. atiracchā-<br>
nakathikenā 'ti diṭṭhasuta-mutam pi rājakathādikaṃ tirac-<br>
chānakathaṃ akathentena. sāmaṃ vā dhammo bhāsitabbo<br>
ti saṅghasannipātaṭṭhāne akappiyākappiya-nissitā vā rūpā-<br>
rūpapariccheda-samatthācāra-vipassanācāra-ṭhāna-nisajja-<br>
vattādi-nissitā vā kathā dhammo nāma. evarūpo dhammo<br>
sayaṃ vā bhāsitabbo paro vā ajjhesitabbo. yo bhikkhu<br>
tathārūpiṃ kathaṃ kathetuṃ pahoti, so vattabbo āvuso<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1364]</b><br>
<i>1364&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  [P_XII.I</i><br>
saṅghamajjhamhi pañhe uppanne tvaṃ katheyyāsī ti.<br>
ariyo vā tuṇhībhāvo n' ātimaññitabbo ti ariyā tuṇhī nisīdantā<br>
na bālaputhujjanā viya nisīdanti aññataraṃ kammaṭṭhānaṃ<br>
gahetvā va nisīdanti. iti kammaṭṭhāna-manasikāravasena<br>
tuṇhībhāvo ariyo tuṇhībhāvo nāma, so n'ātimaññitabbo,<br>
kiṃ kammaṭṭhānānuyogenā 'ti nāvajānitabbo. attano<br>
patirūpaṃ kammaṭṭhānaṃ gahetvā va nisīditabban ti attho.<br>
na upajjhāyo pucchitabbo ti ko nāmo tuyhaṃ upajjhāyo ti na<br>
pucchitabbo. esa nayo sabbattha. na jātī ti khattiyajātiyo<br>
tvaṃ brahmajātiyo ti evaṃ jāti na pucchitabbā. na āgamo<br>
ti Dīghabhāṇako tvaṃ Majjhimabhāṇako ti evaṃ āgamo na<br>
pucchitabbo. kulapadeso ti khattiyakulādivasen' eva vedi-<br>
tabbo. atr' assa pemaṃ vā doso vā ti atra puggato<br>
etesaṃ karaṇānaṃ aññataravasena pemaṃ vā bhaveyya doso<br>
vā. no parisakappiyenā 'ti parisakappakena parisānu-<br>
vidhāyakena na bhavitabbaṃ. yaṃ parisāya ruccati tad<br>
eva cetetvā kappetvā na kathetabban ti attho. na hattha-<br>
muddā dassetabbā 'ti kathetabbe ca akathetabbe ca saññā-<br>
jananatthaṃ hatthavikāro na kātabbo atthaṃ anuvidhi-<br>
yantenā 'ti vinicchayapaṭivedham eva sallakkhentena idaṃ<br>
suttaṃ upalabbhati, imasmiṃ vinicchaye idaṃ vakkhāmī<br>
ti evaṃ paritulyantena nisīditabban ti attho. na ca āsanā<br>
vuṭṭhātabban ti na āsanā vuṭṭhāya sannipātamaṇḍale vicari-<br>
tabbaṃ. vinayadhare uṭṭhitetabbā parisā uṭṭhahati. na<br>
vītihātabban ti na vinicchayo hāpetabbo. na kummaggo sevi-<br>
tabbo ti na āpatti dīpetabbā. asāhāsikena bhavitabban ti na<br>
sahasākārinā bhavitabbaṃ. sahasā duruttavacanaṃ na<br>
kathetabban ti attho. vacanakkhamenā 'ti duruttavācaṃ<br>
khamanasīlena. hitaparisakkinā 'ti hitesinā hitagavesinā<br>
karuṇā ca karuṇāpubbabhāgo ca upaṭṭhāpetabbo ti ayaṃ<br>
padadvaye pi adhippāyo. anasuruttenā 'ti na asuruttena.<br>
asuruttaṃ vuccati viggāhikakathāsaṅkhātaṃ asundaravaca-<br>
naṃ. taṃ na kathetabban ti attho. attā pariggahetabbo ti<br>
vinicchinituṃ vūpasametuṃ sakkhissāmi nu kho no ti evaṃ<br>
attā pariggahetabbo. attano pamāṇaṃ jānitabban ti atthā.<br>
paro pariggahetabbo ti lajjiyā nu kho ayaṃ parisā sakko<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1365]</b><br>
<i>P_XII.1-2]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   1365</i><br>
saññāpetuṃ udāhu no ti evaṃ paro pariggahetabbo. codako<br>
pariggahetabbo ti dhammacodako nu kho no ti evaṃ codakoI<br>
pariggahetabbo. cuditako pariggahetabbo ti dhammacuditako<br>
nu kho no ti evaṃ cuditako<span class="red"><sup>2</sup></span> pariggahetabbo. adhamma-<br>
codako pariggahetabbo ti tassa pamāṇaṃ jānitabbaṃ. sesesu<br>
pi es' eva nayo. vuttaṃ āhāpentenā ti codakacuditakehi<br>
vuttavacanaṃ ahāpentena. avuttaṃ appakāsentenā 'ti ano-<br>
saṭaṃ vatthuṃ appakāsentena. mando hāsetabbo ti mando<br>
momūho paggaṇhitabbo nanu tvaṃ kulaputto ti uttejetvā<br>
anuyogavattaṃ kathāpetvā tassa anuyogo gaṇhitabbo. bhīrū<br>
assāsetabbo ti yassa saṅghamajjhaṃ vā gaṇamajjhaṃ vā<br>
anosaṭapubbattā sārajjaṃ uppajjati, tādiso mā bhāyi vissaṭṭho<br>
kathehi, mayaṃ te upatthambhā bhavissāmā 'ti vatvāpi<br>
anuyogavattaṃ kathāpetabbo. caṇḍo nisedhetabbo ti apasā-<br>
detabbo tajjetabbo. asuci vibhāvetabbo ti alajjiṃ pakāsetvā<br>
āpattiṃ desāpetabbo. ujumaddavenā 'ti yo bhikkhu ujusīlavā<br>
kāyavaṅkādirahito, so maddaven' eva upacaritabbo. dham-<br>
mesu ca puggalesu cā 'ti ettha yo dhammagaruko hoti, na<br>
puggalagaruko, ayam eva dhammesu ca puggalesu ca maj-<br>
jhatto ti veditabbo. [P_XII.2:] suttaṃ saṃsandanatthāyā 'ti ādīsu<br>
tena ca pana evaṃ sabrahmacārīnaṃ viya manāpagarubhā-<br>
vanīyena anuvijjakena samudāhaṭesu suttādīsu suttaṃ<br>
saṃsandanatthāya. āpattānāpattīnaṃ saṃsandanatthan ti<br>
veditabbaṃ. opammaṃ nidassanatthāyā ti opammaṃ at-<br>
thadassanatthāya. attho viññāpanatthāyā 'ti attho jānā-<br>
panatthāya. paṭipucchā ṭhapanatthāyā ti pucchā puggalassa<br>
ṭhapanatthāya. okāsakammaṃ codanatthāyā 'ti vatthunā vā<br>
āpattiyā vā codanatthāya. codā raṇatthāyā 'ti dosā-<br>
dosaṃ sarāpanatthāya. sāraṇā savacanīyatthāyā 'ti dosā-<br>
dosa-sāraṇā savacanīyakaraṇatthāya. savacanīyaṃ palibo-<br>
datthāyā 'ti savacanīyaṃ imamhā āvāsā param pi mā<br>
pakkamī ti evaṃ palibodhatthāya. palibodho viniccha-<br>
yatthāyā 'ti vinicchayaṃ pāpanatthāya. vinicchayo san-<br>
tiraṇatthāyā 'ti dosādosaṃ santīraṇatthāya tulanatthāya.<br>
santīraṇaṃ ṭhānāṭhānagamanatthāyā 'ti āpatti-anāpatti-<br>
<span class="red">--------------------------------------------------------------------------<br>
1 B2. omits codako.<br>
2 B2. omits cuditako.<br>
</span><br>
<br>
<b>[page 1366]</b><br>
<i>1366&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    [P_XII.2</i><br>
garuka-lahukāpatti-jānanatthāya. saṅgho sampariggaha-<br>
sampaṭicchanatthāyā 'ti vinicchaya-sampaṭiggahaṇatthāya<br>
catu vinicchita-dubbinicchitabhāva-jānanatthāya cā'ti attho.<br>
paccekaṭṭhāyino avisaṃvādakaṭṭhāyino ti issariyādhipacca.<br>
jeṭṭhakaṭṭhāne ca avisaṃvādakaṭṭhāne ca ṭhitā. na te<br>
apasādetabbā 'ti attho. id ni ye mandāmandabuddhino<br>
evaṃ vadeyyuṃ vinayo nāma kim atthāyā 'ti, tesaṃ vacano-<br>
kāsaṃ pi dahanatthamattaṃ dassetuṃ vinayo saṃvaratthāyā<br>
ti ādim āha. tattha vinayo saṃvaratthāyā 'ti sakalāpi<br>
vinayapaññatti kāyavacīdvārasaṃvaratthāya. ājīvavisuddhi-<br>
pariyosānassa sīlassa upanissayo hoti, paccayo hotīI ti attho.<br>
esa nayo sabbattha. api c'ettha avippatisāro ti pāpapuñ-<br>
ñānaṃ katākatavasena cittavippaṭisārabhāvo. pāmojjan ti<br>
dubbala-taruṇa-pīti. pītī ti balavā bahala-pīti. passaddhī<br>
ti kāyacitta-daratha-patippassaddhi. sukhan ti kāyika-<br>
cetasika-sukkhaṃ. tañ hi duvidam pi samādhissa upanissaya-<br>
paccayo hoti. samādhī ti cittekaggatā. yathābhūta-ñāṇa-<br>
dassanan ti taruṇa-vipassanā, udayabbayaññaṇass' etaṃ<br>
adhivacanaṃ. cittekaggatā hi taruṇa-vipassanāya upanissaya-<br>
paccayo hoti. nibbidā 'ti sikhāppattā vuṭṭhānagāmi-balava-<br>
vipassanā. virāgo ti ariyamaggo. vimuttī ti arahattaphalaṃ.<br>
catubbidho pi hi ariyamaggo arahattaphalassa upanissaya-<br>
paccayo hoti. vimutti ñāṇadassanan ti paccavekkhanā-<br>
ñāṇaṃ. vimuttiñāṇadassanaṃ anupādāparinibbānatthāyā 'ti<br>
appaccaya-parinibbānatthāya. appaccayaparinibbānassa hi<br>
taṃ paccayo hoti. tasmiṃ anuppatte avassaṃ parinibbāyi-<br>
tabbato ti. etad atthā kathā 'ti ayaṃ vinayakathā nāma<br>
etad atthā. mantanā 'ti vinayamantanā eva. upanisā 'ti<br>
ayaṃ vinayo saṃvaratthāyā 'ti ādikā parampara-paccayatā<br>
'ti etad atthāya. sotāvadhānan ti imissa paramparapaccaya-<br>
kathāya sotāvadhānaṃ imaṃ kathaṃ sutvā yaṃ uppajjati<br>
ñāṇaṃ, tam pi etad atthāya. yad idaṃ anupādā cittassa<br>
vimokkho ti yo ayaṃ catūhi upādānehi anupādiyitvā cittassa<br>
arahattaphalasaṅkhāto vimokkho, so pi etad atthāya<br>
appaccayaparinibbānatthāya evā ti attho.<br>
<span class="red">--------------------------------------------------------------------------<br>
1 B2. paccayo ti hoti for paccayo hotīti attho.<br>
</span><br>
<br>
<b>[page 1367]</b><br>
<i>P_XII.3]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  1367</i><br>
&nbsp;&nbsp;&nbsp;&nbsp;&nbsp;[P_XII.3:] anuyogavatta-gāthāsu paṭhama-gāthā vuttatthā eva.<br>
vatthuṃ vipattiṃ āpattiṃ nidānaṃ ākāra-akovido pubbāparam<br>
na jānātī ti vatthun ti ādīnaṃ na jānāti padena sambandho.<br>
akovido ti padassa sace tādisako ti iminā sambandho. tasmā<br>
ayam ettha yojanā, yo bhikkhu-pārājikādīnaṃ vatthuṃ na<br>
jānāti, catubbidhaṃ vipattiṃ na jānāti, sattavidhaṃ āpattiṃ<br>
na jānāti, idaṃ sikkhāpadaṃ asukasmiṃ nāma nagare<br>
paññattan ti evaṃ nidānaṃ na jānāti, idaṃ purimavacanam<br>
idaṃ pacchimavacanan ti pubbāparaṃ na jānāti, idaṃ katam<br>
idaṃ akatan ti katākataṃ na jānāti. samena cā ti ten' eva<br>
pubbāparaṃ ajānanassa samena aññāṇena katākataṃ na<br>
jānātī ti vuttaṃ hoti. evaṃ tava na jānāti padena saddhim<br>
sambandho veditabbo. yaṃ pan' etaṃ ākāra-kovido ti<br>
vuttaṃ, tattha ākāra-akovido ti kāraṇākāraṇe akovido<br>
iti yvāyaṃ vatthuādīni pi na jānāti. ākārassa ca akovido<br>
sace tādisako bhikkhu appaṭikkho ti vuccati. kammañ ca<br>
adhikaraṇañ cā ti imesam pi padānaṃ na jānātī ti paden'eva<br>
sambandho. ayam pan' ettha yojanā, tath' eva iti yvāyaṃ<br>
kammañ ca na jānāti, adhikaraṇañ ca na jānāti, sattappakāre<br>
samathe cāpi akovido, rāgādīhi pana ratto duṭṭho ca mūḷho ca<br>
bhayena bhayā gacchati sammohena mohā gacchati. rattattā<br>
pana duṭṭhattā ca chandā dosā ca gacchati. paraṃ saññā<br>
petuṃ asamatthatāya na ca saññattikusalo. kāraṇākāraṇa-<br>
dassane asamatthatāya nijjhattiyā ca akovido. attano parisa-<br>
sadisāya parisāya<span class="red"><sup>1</sup></span> laddhattāya laddhapakkho. hiriyā paribā-<br>
hirattā<span class="red"><sup>2</sup></span> ahiriko. kāḷakehi kammehi samannāgatattā kaṇha-<br>
kammo. dhammādariyapuggalādariyānaṃ abhavato anādaro.<br>
sace tādisako bhikkhu appaṭikkho ti vuccati. na paṭikkhitabbo<br>
na oloketabbo, na sammannitvā issariyāmipacca-jeṭṭhaṭkaṭ-<br>
ṭhāne ṭhapetabbo ti attho. sukkapakkha-gāthānam pi yojanā-<br>
nayo vuttaṇayen' eva veditabbo ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   cūḷasaṅgāma-vaṇṇanā niṭṭhitā<br>
<span class="red">--------------------------------------------------------------------------<br>
1 B2. omits parisāya.<br>
2 B2. -hīrattā.<br>
</span><br>
<br>
<b>[page 1368]</b><br>
<i>1368&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_XIII.</i><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;XIII<br>
&nbsp;&nbsp;&nbsp;&nbsp;&nbsp;[P_XIII:] Mahāsaṅgāme vatthuto vā vatthuṃ saṅkamatī ti paṭhama-<br>
pārājikavatthumayā diṭṭhaṃ vā sutaṃ vā 'ti vatvā puna<br>
pucchiyamāno na mayā paṭhamapārājikassa vatthu diṭṭham<br>
na sutaṃ. dutiyapārājikassa vatthu diṭṭhaṃ vā sutaṃ vā<br>
ti vadati. eten' eva nayena sesa-vatthu-saṅkamanaṃ<br>
vipattito vipattisaṅkamanaṃ āpattito āpattisaṅkamanañ ca<br>
veditabbaṃ. yo pana n' eva mayā diṭṭhaṃ na sutan ti vatvā<br>
pacchā mayā p'etaṃ diṭṭhaṃ vā sutaṃ vā ti vadati. diṭṭhaṃ<br>
vā sutaṃ vā'ti vatvā pacchā na diṭṭhaṃ na sutaṃ vā'ti<br>
vadati. ayaṃ avajānitvā paṭijānāti paṭijānitvā avajānātī<br>
ti veditabbo. es'I eva aññen' aññaṃ paṭicarati nāma.<br>
vaṇṇāvaṇṇā 'ti nīlādivaṇṇāvaṇṇavasena sukkavissaṭṭhi-<br>
sikkhāpadam vuttaṃ. dhanam anuppadānan ti sañcarittaṃ<br>
vuttaṃ. kāyasaṃsaggādittayaṃ sarūpen' eva vuttaṃ. iti<br>
imāni pañca methunadhammassa pubbabhāgo pubbapayogo<br>
ti veditabbāni. cattāri apalokanakammānī ti adhammena<br>
vaggādīni. sesesu pi es' eva nayo. iti cattāri catukkāni<br>
soḷasa honti. bahujanāhitāya paṭipanno hotī ti vinayadharena<br>
hi evaṃ chandādigatiyā adhikaraṇe vinicchite tasmiṃ<br>
vihāre saṅgho dvidhā bhijjati, ovādūpajīviniyo bhikkhuniyo<br>
pi dve bhāgā honti, upāsakāpi upāsikāyo pi dāyakā<span class="red"><sup>2</sup></span> pi<br>
dāyikāyo pi.<span class="red"><sup>2</sup></span> tesaṃ ārakkhadevatā pi tath' eva dvidhā<br>
bhijjanti. tato bhummadevatā ādiṃ katvā yāva Akaniṭṭha<br>
brahmāno dvidhā honti. tena vuttaṃ bahujanāhitāya<br>
paṭipanno hoti ........pe........ dukkhāya devamanussānan ti.<br>
visamanissito ti visamāniyāya-kammādīni<span class="red"><sup>3</sup></span> nissito. gahana-<br>
nissito ti micchādiṭṭhiantaggāhikadiṭṭhisaṅkhātaṃ gahanaṃ<br>
nissito. balava-nissito ti balavante abhiññāte bhikkhū<span class="red"><sup>4</sup></span><br>
nissito. tassa avajānanto ti tassa vacanaṃ avajānanto.<br>
upayogatthe vā sāmivacanaṃ. taṃ avajānanto ti attho.<br>
yaṃ atthāyā' ti yad atthāya. taṃ atthan ti so attho. sesaṃ<br>
sabbattha uttānam evā 'ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   mahāsaṅgāma-vaṇṇanā niṭṭhitā.<br>
<span class="red">--------------------------------------------------------------------------<br>
1 B2. es' eva nayo aññen'<br>
3 B2. visamānikāya-kamo.<br>
2--2B2. dārakāpi dārikāyo pi.<br>
4 B2. bhikkhunissito.<br>
</span><br>
<br>
<b>[page 1369]</b><br>
<i>P_XIV.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1369</i><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  XIV<br>
&nbsp;&nbsp;&nbsp;&nbsp;&nbsp;[P_XIV.1:] Kathine aṭṭha mātikā 'ti Khandhake vuttā pakkamananti-<br>
kādikā aṭṭha. palibodhānisaṃsāpi pubbe vuttā eva. [P_XIV.2:] payo-<br>
gassāti cīvaradhovanādino sattavidhassa pubbakaraṇass'<br>
atthāya yo udakāharaṇādiko payogo kariyati, tassa payogassa.<br>
katame dhammā anantarapaccayena paccayo ti anāgatavasena<br>
anantarā hutvā katame dhammā paccayā hontī ti attho.<br>
samanantarapaccayenā 'ti suṭṭhuanantarapaccayena. anan-<br>
tarapaccayam eva āsannataraṃ katvā pucchati. nissaya-<br>
paccayenā 'ti uppajjamānassa payogassa nissayaṃ ādhāra-<br>
bhāvaṃ upagatā viya hutvā katame dhammā paccayā hontī<br>
ti attho. upanissayapaccayenā 'ti upetena nissayapaccayena.<br>
nissayapaccayam eva upagatataraṃ katvā pucchati. pure-<br>
jātapaccayenā 'ti iminā paṭhamaṃ uppannassa paccaya-<br>
bhāvaṃ pucchati. pacchājātapaccayenā 'ti iminā pacchā<br>
uppajjanakassa paccayabhāvaṃ pucchati. sahjātapaccayenā<br>
'ti iminā apubbaṃ acarimaṃ uppajjamānānaṃ paccaya-<br>
bhāvāṃ pucchati. pubbakaraṇassā 'ti dhovanādino pubba-<br>
karaṇassa. paccuddhārassā 'ti purāṇasaṅghāṭiādīnaṃ paccud-<br>
dharaṇassa. adhiṭṭhānassā 'ti kathinacīvarādhiṭṭhānassa.<br>
atthārassā 'ti kathinatthārassa. mātikānañ ca palibodhānañ cā<br>
'ti aṭṭhannaṃ mātikānaṃ dvinnaṃ palibodhānañ ca.<br>
vatthassā'ti saṅghāṭiādino kathinassa vatthassa. sesaṃ<br>
vuttanayam eva. evaṃ yañ ca labbhati yañ ca na labbhati<br>
sabbaṃ pucchitvā idāni yaṃ yassa labbhati tad eva dassento<br>
pubbakaraṇaṃ payogassā 'ti ādinā nayena vissajjanaṃ āha.<br>
tass' attho, yaṃ vuttaṃ payogassa katame dhammā 'ti<br>
ādi, tattha vuccate, pubbakaraṇaṃ payogassa anantara-<br>
paccayena paccayo, samanantaranissaya-upanissayapaccayena<br>
paccayo. payogassa hi sattavidham pi pubbakaraṇaṃ,<br>
yasmā tena payogena nipphādetabbassaI pubbakaraṇass'<br>
atthāya so payogo kariyati, tasmā imehi catūhi paccayehi<br>
paccayo hoti. purejātapaccayo pan' esa uddiṭṭhadhammesu<br>
ekadhammam pi na labhati. aññadatthu pubbakaraṇassa<br>
ayaṃ purejātapaccayo hoti, payoge sati pubbakaraṇasa<br>
<span class="red">--------------------------------------------------------------------------<br>
1 B2. nippādeo.<br>
</span><br>
<br>
<b>[page 1370]</b><br>
<i>1370&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   [P_XIV.</i><br>
nippajjanato. tena vuttaṃ payogo pubbakaraṇassa purejā-<br>
tapaccayena paccayo ti. pacchājātapaccayaṃ pana labhati.<br>
tena vuttaṃ pubbakaraṇaṃ payogassa pacchājātapaccayena<br>
paccayo ti. pacchā uppajjanakassa hi pubbakaraṇassa atthāya<br>
so payogo kariyati. sahajātapaccayaṃ pana mātikā<br>
palibodhānisaṃsasaṅkhāte pannarasa dhamme ṭhapetvā<br>
añño payogādīsu eko pi dhammo na labhati. te eva hi panna-<br>
rasa dhammā saha kathinatthārena ekato nippajjantī ti<br>
aññamaññaṃ sahajātapaccayā honti. tena vuttaṃ pannarasa<br>
dhammā sahajātapaccayena paccayo ti. eten' upāyena sabba-<br>
padavissajjanāni veditabbāni. [P_XIV.3:] pubbakaraṇaṃ kiṃnidānan<br>
ti ādīsu pucchāvissajjanaṃ uttānam eva. payogo kiṃnidāno<br>
ti ādīsu pucchā-dvayavissajjanesu hetunidāno paccayanidāno<br>
ti ettha cha cīvarāni hetu c'eva paccayo cā 'ti veditabbāni.<br>
pubbapayogādīnañ hi sabbesaṃ tāni yeva hetu tāni paccayo.<br>
na hi chabbidhe cīvare asati payogo atthi, na pubbakaraṇā-<br>
dīni, tasmā payogo hetu-nidāno ti ādi vuttaṃ. saṅgahavāre<br>
vacībhedenā 'ti imāya saṅghāṭiyā iminā uttarāsaṅgena iminā<br>
antaravāsakena kathinaṃ attharāmī ti etena vacībhedena.<br>
kati mūlādipucchāvissajjane kriyā majjhe ti paccuddhāro<br>
c'eva adhiṭṭhānañ ca. vatthuvipannaṃ hotī ti akappiyadussaṃ<br>
hoti. kālavipannaṃ nāma ajja dāyakehi dinnaṃ sve saṅgho<br>
kathinatthārakassa deti. karaṇavipannaṃ nāma tadahe<br>
va chinditvā akataṃ. [P_XIV.4-6:] kathinaṃ jānitabban ti ādi pucchāya<br>
vissajjane tesañ ñeva dhammānan ti yesu rūpādidhammesu<br>
sati kathinaṃ nāma hoti, tesaṃ samodhānaṃ missībhāvo.<br>
nāmaṃ nāmakamman ti ādinā pana kathinan ti idaṃ bahūsu<br>
dhammesu nāmamattaṃ, na paramatthato eko dhammo<br>
atthī ti dasseti. catuvīsatiyā ākārehī ti na ullikhitamattenā 'ti<br>
ādīhi pubbe vuttakāraṇehi. sattarasahi ākārehī ti ahatena<br>
atthataṃ hoti kathinan ti ādīhi pubbe vuttakāraṇehi.<br>
nimittakammādīsu yaṃ vattabbaṃ sabbaṃ kathinakkhan-<br>
dhaka-vaṇṇanāyaṃ vuttaṃ. [P_XIV.7:] ekuppādā ekanirodhā 'ti<br>
uppajjamānāpi ekato uppajjanti, nirujjhamānāpi ekato<br>
nirujjhanti. ekuppādā nānānirodhā 'ti uppajjamānā ekato<br>
uppajjanti, nirujjhamānā nānā nirujjhanti. kiṃ vuttaṃ<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1371]</b><br>
<i>P_XIV,XV.1]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   1371</i><br>
hoti, sabbe pi atthārena saddhiṃ ekato uppajjanti, atthāre hi<br>
sati uddhāro nāma. nirujjhamānā pan' ettha purimā dve atthā-<br>
rena saddhiṃ ekato nirujjhanti uddhārabhāvaṃ pāpuṇanti.<br>
atthārassa hi nirodho etesañ ca uddhārabhāvo ekakkhaṇe<br>
hoti, itare nānā nirujjhanti. tesu pi uddhārabhāvaṃ pattesu<br>
pi atthāro tiṭṭhati yeva. sesaṃ sabbattha uttānam evā ti.<br>
Samantapāsādikāya Vinaya-saṃvaṇṇanāyaṃ paññatti-<br>
vagga-vaṇṇanā niṭṭhitā.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; XV<br>
&nbsp;&nbsp;&nbsp;&nbsp;&nbsp;[P_XV.1:] Upālipañhesu katihi nu kho bhante ti pucchāya ayaṃ sam-<br>
bandho. thero kira raho gato sabbāni imāni pañcakāni āvaj-<br>
jetvā bhagavantaṃ dāni pucchitvā imesaṃ nissāya vasana-<br>
kārīnaṃ atthāya tantiṃ ṭhapessāmī ti bhagavantaṃ upasaṇ-<br>
kamitvā katihi nu kho bhante ti ādinā nayena pañhe pucchi.<br>
tesaṃ vissajjane uposathaṃ na jānātī ti navavidhaṃ uposathaṃ<br>
na jānāti. uposathakammaṃ na jānātī ti adhammena vaggā-<br>
dibhedaṃ catubbidhaṃ uposathakammaṃ na jānāti. pā-<br>
timokkhaṃ na jānātī ti dve mātikā na jānāti. pātimokkhud-<br>
desaṃ na jānātī ti bhikkhūnaṃ pañcavidhaṃ bhikkhunīnaṃ<br>
catubbidhan ti navavidhaṃ pātimokkhuddesaṃ na jānāti.<br>
pavāraṇaṃ na jānātī ti navavidhaṃ pavāraṇaṃ na jānāti.<br>
pavāraṇakammaṃ na jānātī ti adhammena vaggādibhedaṃ<br>
catubbidhaṃ pavāraṇakammaṃ na jānāti. āpattānāpattiṃ<br>
na jānātī ti tasmiṃ tasmiṃ sikkhāpade niddiṭṭhaṃ āpattiñ ca<br>
anāpattiñ ca na jānāti. āpanno kammakato ti āpattiṃ āpanno,<br>
tappaccayā va saṅghena kammaṃ kataṃ hoti.<br>
&nbsp;&nbsp;&nbsp;&nbsp;&nbsp;[P_XV.2:] kammaṃ na paṭippassambhetabban ti ayaṃ yasmā anulo-<br>
mavattena vattati, tasmā nāssa kammaṃ paṭippassam-<br>
bhetabbaṃ. sarajjuko 'va vissajjetabbo ti attho. sace<br>
Upāli saṃgho samaggakaraṇīyāni kammāni karotī ti sace<br>
samaggehi karaṇīyāni uposathādīni kammāni karoti. upo-<br>
sathapavāraṇādīsu hi ṭhitāsu upatthambho na dātabbo.<br>
sace hi saṅgho accayaṃ desāpetvā saṅghasāmaggiṃ karoti<br>
tiṇavatthārakasamathaṃ vā katvā uposathapavāraṇaṃ karo-<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1372]</b><br>
<i>I372&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_XV.2</i><br>
ti, evarūpaṃ samaggakaraṇīyaṃ nāma kammaṃ hoti. tatra<br>
ce 'ti sace tādise kamme bhikkhuno na khamati diṭṭhāvikam-<br>
mam pi katvā tathārūpā sāmaggī upetabbā, evaṃ vilomag-<br>
gāho na gaṇhitabbo. yatra pana uddhammaṃ ubbinayaṃ<br>
sāsanaṃ dīpenti, tattha diṭṭhāvikammaṃ na vaṭṭati, paṭi-<br>
bāhitvā pakkamitabbaṃ. ussitamantī cā 'ti lobha-dosa-<br>
moha-mānussannaṃ vācaṃ bhāsitā kaṇhavāco anatthaka-<br>
dīpano. nissitajappī ti attano dhammatāya ussadayuttaṃ<br>
bhāsituṃ na sakkoti. atha kho mayā saddhiṃ rājā evaṃ<br>
kathesi, asukamahāmatto evaṃ kathesi, asuko nāma mayhaṃ<br>
ācariyo vā upajjhāyo vā tipiṭako mayā saddhiṃ evaṃ kathesī<br>
ti evaṃ aññaṃ nissāya jappati. na ca bhāsānusandhikusalo<br>
ti kathānusandhivacane ca vinicchayānusandhivacane ca<br>
akusalo hoti. na yathā dhamme yathā vinaye 'ti na bhūte na<br>
vatthunā āpatti sāretvā codetā hoti. ussādetāI hotī ti amhā-<br>
kaṃ ācariyo mahātipiṭako paramadhammakathiko ti ādinā<br>
nayena ekaccaṃ ussāreti. dutiyapade āpattiṃ kiṃ so na<br>
jānāti ti ādinā ekaccaṃ apasādeti. āmṃ ṇhatī ti<br>
aniyyānikaṃ pakkhaṃ gaṇhāti. dhammam paṭibāhatī ti<br>
niyyānikapakkhaṃ paṭibāhati. samphañ ca bahuṃ bhāsatī<br>
ti bahuṃ niratthakathaṃ kathesi. pasayhapavattā hotī ti<br>
anajjhiṭṭho bhāre anāropite kevalaṃ mānaṃ nissāya ajjhot-<br>
tharitvā anadhikāre kathetā hoti. anokāsakammaṃ kāretvā<br>
'ti okāsakammaṃ akāretvā pavattā hoti. na yathādiṭṭhiyā<br>
byākatā<span class="red"><sup>2</sup></span> hotī ti yassa attano diṭṭhi, taṃ purekkhitvā na<br>
byākatā, laddhiṃ nikkhipitvā ayathā bhuccaṃ adhammādīsu<span class="red"><sup>3</sup></span><br>
dhammādiladdhiko hutvā kathetā hotī ti attho.<br>
&nbsp;&nbsp;&nbsp;&nbsp;&nbsp;[P_XV.3:] āpattiyā payogaṃ na jānātī ti ayaṃ āpattikāya payogā,<br>
ayaṃ vacīpayogā 'ti na jānāti. āpattiyā vūpasamaṃ na<br>
jānātī ti ayaṃ āpattidesanāya vūpasamati<span class="red"><sup>4</sup></span>, ayaṃ vuṭṭhānena,<br>
ayaṃ n' eva desanāya na vuṭṭhānenā 'ti na jānāti. āpattiyā<br>
na vinicchayakusalo hotī ti imasmiṃ vatthusmiṃ ayaṃ āpattī<br>
ti na jānāti. dosānurūpaṃ āpattiṃ uddharitvā patiṭṭhā-<br>
<br>
<b>[page 1373]</b><br>
<i>P_XV.2-3]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1373</i><br>
petuṃ na sakkoti. adhikaraṇasamuṭṭhānaṃ na jānātī ti<br>
idaṃ adhikaraṇaṃ aṭṭhārasa bhedakaravatthūni nissāya<br>
samuṭṭhāti, idaṃ catasso vipattiyo, idaṃ pañca vā satta vā<br>
āpattikkhandhe, idaṃ cattāri saṅghakiccāni nissāya<br>
samuṭṭhātī ti na jānāti. payogaṃ na jānātī ti idaṃ adhikara-<br>
ṇaṃ idaṃ adhikaraṇaṃ dvādasa mūlapayogaṃ, idaṃ cud-<br>
dasa mūlapayogaṃ, idaṃ cha mūlapayogaṃ, idaṃ eka mūla-<br>
payogan ti na jānāti. adhikaraṇānaṃ hi yathāsakaṃ mūlam<br>
eva payogā nāma honti. taṃ sabbam pi na jānātī ti attho.<br>
vūpasamaṃ na jānātī ti idaṃ adhikaraṇaṃ dvīhi samathehi<br>
vūpasamati, idaṃ tīhi, idaṃ catūhi, idaṃ ekena samathena<br>
vūpasamatī ti na jānāti. na vinicchayakusalo hotī ti adhi-<br>
karaṇaṃ vinicchinitvā samathaṃ pāpetuṃ na jānāti. kam-<br>
maṃ na jānātī ti tajjanīyādi sattavidhaṃ kammaṃ na jānāti.<br>
kammassa karaṇaṃ na jānātī ti idaṃ kammaṃ iminā nihā-<br>
rena kātabban ti na jānāti. kammassa vatthuṃ na jānātī ti<br>
idaṃ tajjanīyassa vatthu, idaṃ niyasādīnan ti na jānāti.<br>
vattan ti sattasu kammesu heṭṭhā catunnaṃ kammānaṃ<br>
aṭṭhārasavidhaṃ tividhassa ca ukkhepanīyakammassa te-<br>
cattālīsavidhaṃ vattaṃ na jānāti. kammassa vūpasamaṃ<br>
na jānātī ti yo bhikkhu vatte vattitvā yācati, tassa kammaṃ<br>
paṭippassambhetabbaṃ, accayo desāpetabbo ti na jānāti.<br>
vatthuṃ na jānātī ti sattannaṃ āpaṭṭikkhandhānaṃ vatthuṃ<br>
na jānāti. nidānaṃ na jānātī ti idaṃ sikkhāpadaṃ imas-<br>
miṃ nagare paññattaṃ, idaṃ imasmin ti na jānāti. pañ-<br>
ñattiṃ na jānātī ti paññatti-anupaññatti-anuppannapaññat-<br>
tivasena tividhaṃ paññattiṃ na jānāti. padapaccābhaṭṭhaṃ<br>
na jānātī ti sammukhā kātabbaṃ padaṃ na jānāti, buddho<br>
bhagavā ti vatabbe bhagavā buddho ti heṭṭhupariyaṃ katvā<br>
padaṃ yojeti. akusalo ca hoti vinaye 'ti Vinaya-pāḷiyañ ca<br>
aṭṭhakathāyañ ca akusalo hoti. ñattiṃ na jānātī ti saṅkhe-<br>
pato hi duvidhā ñatti esā ñattī ti evaṃ niddiṭṭhā ca aniddiṭṭhā<br>
ca. tattha yā evaṃ aniddiṭṭhā, sā kammañatti nāma hoti.<br>
yā niddiṭṭhā, sā kammapādañatti nāma. taṃ sabbena sabbaṃ<br>
ñattiṃ na jānāti. ñattiyā karaṇaṃ na jānātī ti navasu<br>
ṭhānesu kammañattiyā karaṇaṃ na jānāti. dvīsu ṭhā-<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1374]</b><br>
<i>1374&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  [P_XV.3</i><br>
nesu kammapādañattiyā. ñattiyāI anusāvanan ti imissā<br>
ñattiyā ekā anusāvanā, imissā tisso ti na jānāti. ñattiyā<br>
samathaṃ na jānātī ti yvāyaṃ sativinayo amūḷhavinayo<span class="red"><sup>2</sup></span><br>
tassapāpiyasikā<span class="red"><sup>3</sup></span> tiṇavatthārako ti catubbidho samatho<br>
ñattiyā vinā na hoti. taṃ ñattiyā samatho ti na jānāti.<br>
ñattiyā vūpasamaṃ na jānātī ti yaṃ adhikaraṇaṃ iminā<br>
catubbidhena ñattiyasamathena vūpasamati<span class="red"><sup>4</sup></span>, tassa taṃ<br>
vūpasamaṃ ayaṃ ñattiyā vūpasamo kato ti na jānāti.<br>
suttaṃ na jānāti ti Ubhatovibhaṅgaṃ na jānāti. suttānu-<br>
lomaṃ na jānātī ti cattāro mahāpadese na jānāti. vinayaṃ<br>
na jānātī ti Khandhaka-Parivāraṃ na jānāti. vinayānu-<br>
lomaṃ na jānātī ti cattāro mahāpadese yeva na jānāti. na ca<br>
ṭhanāṭhānakusalo ti kāraṇākāraṇakusalo na hoti. dhammaṃ<br>
na jānāti ti ṭhapetvā Vinaya-piṭakaṃ avasesaṃ piṭaka-<br>
dvayaṃ na jānāti. dhammānulomaṃ na jānātī ti suttantike<br>
cattāro mahāpadese na jānāti. vinayaṃ na jānātī ti Khan-<br>
dhaka-Parivāram eva na jānāti. vinayānulomaṃ na jānātī<br>
ti cattāro mahāpadese na jānāti. Ubhatovibhaṅgā pan'<br>
ettha asaṅgahitā honti, tasmā yaṃ Kurundiyaṃ vuttaṃ<br>
vinayan ti sakalaṃ Vinaya-piṭakaṃ na jānātī ti, taṃ na<br>
gahetabbaṃ. na ca pubbāparakusalo hotī ti, purekathāya ca<br>
pacchākathāya ca akusalo hoti. sesaṃ sabbattha vuttapaṭi-<br>
pakkhavasena ñeyyattā pubbe pakāsitattā ca uttānam evā'ti.<br>
&nbsp;&nbsp;&nbsp;&nbsp;&nbsp;anissitavagga-napaṭippassambhanavagga-vohāravagga-<br>
vaṇṇanā niṭṭhitā.<br>
&nbsp;&nbsp;&nbsp;&nbsp;&nbsp;[P_XV.4:] diṭṭhāvikammavagge diṭṭhāvikammā 'ti diṭṭhīnaṃ āvikam-<br>
mānaṃ laddhipakāsanāni<span class="red"><sup>5</sup></span>. āpattidesanāsaṅkhātānaṃ vina-<br>
yakammānam etaṃ adhivacanaṃ. anāpattiyā diṭṭhiṃ<br>
āvikarotī ti anāpattiṃ ev' āpattī ti desetī ti attho. adesa-<br>
nāgāminiyā 'ti garukāpattiyā diṭṭhiṃ āvikaroti. saṅghā-<br>
disesañ ca pārājikañ ca desetī ti attho. desitāyā 'ti lahukā-<br>
pattiyāpi desitāya diṭṭhiṃ āvikaroti. desitaṃ puna desetī<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;I B2. omits ñattiyā.<br>
3 B2. tassapāpiyyasikā.<br>
2 B2. amuḷha-.<br>
4 B2. vūpasamṃati.<br>
5 B2. -sanaṃ.<br>
</span><br>
<br>
<b>[page 1375]</b><br>
<i>P_XV.4-5]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1375</i><br>
ti attho. catūhi pañcahi diṭṭhī ti yathā catūhi pañcahi diṭṭhi<span class="red"><sup>1</sup></span><br>
āvikatā hoti, evaṃ āvikaroti. cattāro pañca janā ekato<br>
āpattiṃ desentī ti attho. manomānasenā 'ti manasaṅkhātena<br>
mānasena diṭṭhiṃ āvikaroti, vacībhedaṃ akatvā citten' eva<br>
āpattiṃ desetī ti attho. nānāsaṃvāsakassā 'ti laddhinānā-<br>
saṃvāsakassa vā kammanānāsaṃvāsakassa vā santike diṭ-<br>
ṭhiṃ āvikaroti. āpattiṃ desetī ti attho. nānāsīmāyā 'ti<br>
samānasaṃvāsakassāpi nānāsīmāya ṭhitassa santike āvika-<br>
roti. māḷakasīmāya hi ṭhitena sīmantarikāya ṭhitassa<br>
sīmantarikāya vā ṭhitena avippavāsasīmāya ṭhitassāpi<br>
āpattiṃ desetuṃ na vaṭṭati. apakatattassā 'ti ukkhit-<br>
takassa vā yassa vā uposatha-pavāraṇā ṭhapitā honti, tassa<br>
santike desetī ti attho. n' ālaṃ okāsakammaṃ kātun ti na<br>
pariyattaṃ kārtuṃ na kātabban ti attho. idhāpi apakatatto<br>
ukkhittako ca ṭhapitauposatha-pavāraṇo ca. cāvaṇādhip-<br>
pāyo ti sāsanato cāvetukāmo. mandattā momūhattā 'ti<br>
mandabhāvena momūhabhāvena vissajjitam pi jānituṃ<br>
asamattho. kevalaṃ attano momūhabhāvaṃ pakāsento yeva<br>
pucchati ummattako viya. pāpiccho ti evaṃ maṃ jano sam-<br>
bhāvessatī ti pāpikāya icchāya pucchati. paribhavā 'ti<br>
paribhavaṃ āropetukāmo hutvā pucchati. aññabyākaraṇesu<br>
pi es' eva nayo. sesaṃ sabbattha uttānam evā ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    diṭṭhāvikammavagga-vaṇṇanā niṭṭhitā.<br>
&nbsp;&nbsp;&nbsp;&nbsp;&nbsp;[P_XV.5-6:] attādānavagge ca dhutaṅgavagge ca yaṃ vattabbaṃ siyā,<br>
taṃ sabbaṃ heṭṭhā vuttam eva. [P_XV.7:] musāvādavagge pārājikaṃ<br>
gacchātī ti pārājikagāmī pārājikāpattibhāvaṃ pāpuṇātī ti<br>
attho. itaresu pi es' eva nayo. tattha asanta-uttarimanussa-<br>
dhammārocana-musāvādo pārājikagāmī. amūlakena pārāji-<br>
kena anuddhaṃsana-musāvādo saṅghādisesagāmī. yo te vihāre<br>
vasatī ti ādinā pariyāyena jānantassa vutta-musāvādo thullac-<br>
cayagāmī. ajānantassa dukkaṭagāmī. sampajānamusāvāde<br>
pācittiyan ti āgato pācittiyagāmī ti veditabbo. adassanenā' ti<br>
vinayadharassa adassanena. kappiyākappiyesu hi kukkucce<br>
<span class="red">--------------------------------------------------------------------------<br>
1 B2. omits diṭṭhi.<br>
</span><br>
<br>
<b>[page 1376]</b><br>
<i>1376&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_XV.7-8</i><br>
uppanne vinayadharaṃ disvā kappiyākappiyabhāvaṃ paṭi-<br>
pucchitvā akappiyaṃ pahāya kappiyaṃ kareyya. taṃ<br>
apassanto pana akappiyam pi kappiyan ti karonto āpajjati.<br>
evaṃ āpajjitabbaṃ āpattiṃ vinayadharassa dassanena n'<br>
āpajjati, adassanen' eva āpajjati. tena vuttaṃ adassanenā 'ti.<br>
asavanenā 'ti ekavihāre pi vasanto pana vinayadharassa<br>
upaṭṭhānaṃ gantvā kappiyākappiyaṃ apucchitvā vā aññesaṃ<br>
vā vuccamānaṃ asuṇanto āpajjati yeva. tena vuttaṃ<br>
asavanenā 'ti. pasuttakatā 'ti pasuttakatāya. sahagāra-<br>
seyyaṃ hi pasuttakabhāvena pi āpajjati. akappiye kappiya-<br>
saññitāya āpajjanto pana tathāsaññī āpajjati. satisammosā<br>
ekarattātikkamādivasena āpajjitabbaṃ āpajjati<span class="red"><sup>1</sup></span>. sesaṃ sab-<br>
battha uttānam evā 'ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  musāvādavagga-vaṇṇañā niṭṭhitā.<br>
&nbsp;&nbsp;&nbsp;&nbsp;&nbsp;[P_XV.8:] bhikkhunīvagge alābhāyā 'ti catunnaṃ paccayānaṃ alā-<br>
bhatthāya. yathā paccayena labhanti, tathā parisakkati<br>
vāyamatī ti attho. anatthāyā 'ti anatthaṃ kalisāsanaṃ<br>
āropento parisakkati. avāsāyā 'ti avāsatthāya. yasmiṃ<br>
gāmakhette vasanti, tato nīharaṇatthāya. sampayojetī ti<br>
asaddhammasevanatthāya sampayojeti. katihi nu kho bhante<br>
aṅgehi samannāgatāya bhikkhuniyā kammaṃ kātabban ti<br>
sattannaṃ kammānaṃ aññataraṃ sandhāya pucchati. na<br>
sākacchātabbo ti kappiyākappiya-nāmarūpapariccheda-sama-<br>
thavipassanādi bhedo kathāmaggo na kathetabbo. yasmā<br>
pana khīṇāsavo bhikkhu na visaṃvādeti, tathārūpassa kathā-<br>
maggassa sāmī hutvā katheti, na itaro, tasmā paṭhama-<br>
pañcakena asekkhenā 'ti paṭikkhipitvā dutiya-pañcake asek-<br>
khenā 'ti ādi vuttaṃ. na atthapaṭisambhidāpatto ti aṭṭha-<br>
kathāya paṭisambhidāppatto pabhedagatañāṇappatto na hoti.<br>
na dhammapaṭisambhidāppatto ti pāḷidhamme paṭisambhi-<br>
dāppatto na hoti. na niruttipaṭisambhidāppatto ti vohāra-<br>
niruttiyaṃ paṭisambhidāppatto na hoti. na paṭibhāna-<br>
paṭisambhidāppatto ti yāni<span class="red"><sup>2</sup></span> paṭibhānasaṅkhātāni atthapaṭi-<br>
sambhidādīni ñāṇāni, tesu paṭisambhidāppatto na hoti.<br>
<span class="red">--------------------------------------------------------------------------<br>
1 B2. omits āpajjati.<br>
2 B2. inserts tāni.<br>
</span><br>
<br>
<b>[page 1377]</b><br>
<i>P_XV.8-10]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1377</i><br>
yathāvimuttaṃ cittaṃ na paccavekkhitā 'ti catunnaṃ phala-<br>
vimuttīnaṃ vasena yathāvimuttaṃ cittaṃ ekūnavīsatibhe-<br>
dāya paccavekkhanāya na paccavekkhitā hoti. sesaṃ<br>
sabbattha uttānam evāti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; bhikkhunīvagga-vaṇṇanā niṭṭhitā.<br>
&nbsp;&nbsp;&nbsp;&nbsp;&nbsp;[P_XV.9:] ubbāhikavagge na atthakusalo ti na aṭṭhakathākusalo.<br>
atthuddhāre cheko na hoti. na dhammakusalo ti ācariya-<br>
mukhato anuggahitattā pāḷiyaṃ na kusalo, na pāḷisūro.<br>
na niruttikusalo ti bhāsantaravohārena kusalo. na byañ-<br>
janakusalo ti sithiladhanitādivasena parimaṇḍala-byañja-<br>
nāropane kusalo na hoti. na akkharaparicchede nipuṇo ti<br>
attho. na pubbāpara-kusalo ti atthapubbāpare dhamma-<br>
pubbāpare niruttipubbāpare byañjanapubbāpare purekathā-<br>
pacchākathāsu ca na kusalo hoti. kodhano ti ādīni yasmā<br>
kodhādīhi abhibhūto kāraṇākāraṇaṃ na jānāti vinicchituṃ<br>
na sakkoti, tasmā vuttāni. pasāretā hoti no sāretā 'ti mohetā<br>
hoti na satiuppādetā. codaka-cuditakānaṃ kathaṃ moheti<br>
pidahati na sāretī ti attho. sesaṃ ettha ubbāhikavagge<br>
uttānam evāti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  ubbāhikavagga-vaṇṇanā niṭṭhitā.<br>
&nbsp;&nbsp;&nbsp;&nbsp;&nbsp;[P_XV.10:] adhikaraṇavūpasamavagge puggalagaru hotī ti ayaṃ me<br>
upajjhāyo, ayaṃ me ācariyo ti ādīni cintetvā tassa jayaṃ<br>
ākaṅkhamāno adhammaṃ dhammo ti dīpeti .....pe.....<br>
saṅgha-garu hotī ti dhammañ ca vinayañ ca amuñcitvā<br>
vinicchinanto saṅghagaru nāma hoti. cīvarādīni gahetvā<br>
vinicchinanto āmisagaru nāma hoti. tāni aggahetvā yathā<br>
dhammaṃ vinicchinanto saddhammagaru nāma hoti. pañcahi<br>
Upāli ākārehī ti pañcahi kāraṇehi saṅgho bhijjati, kammena<br>
uddesena voharanto anusāvanena salākaggāhenā 'ti. ettha<br>
kammenā 'ti apalokanādīsu catūsu kammesu aññatarena<br>
kammena. uddesenā 'ti pañcasu pātimokkhuddesesu añña-<br>
tarena uddesena. voharanto ti kathayanto tāhi tāhi upapat-<br>
tīhi adhammaṃ dhammo ti ādīni aṭṭhārasabhedakaravatthūni<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1378]</b><br>
<i>1378&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;XV. 10</i><br>
dīpento. anusāvanenā 'ti nanu tumhe jānātha mayhaṃ<br>
uccakulā pabbajitabhāvaṃ bahussutabhāvañ ca, mādiso<br>
nāma uddhammaṃ ubbinayaṃ satthusāsanaṃ gāheyyā 'ti<br>
cittam pi uppādetuṃ tumhākaṃ yuttaṃ. kiṃ mayhaṃ avīci<br>
nīluppalavanam iva sītalo, kim ahaṃ apāyato na bhāyāmī<br>
ti ādinā nayena kaṇṇamūle vacībhedaṃ katvā anusāvanena.<br>
salākaggāhenā 'ti evaṃ anusāvetvā tesaṃ cittaṃ upattham-<br>
bhetvā anivattidhamme katvā gaṇhatha imaṃ salākan<br>
ti salākaggāhena. ettha ca kammam eva uddeso vā pamā-<br>
ṇaṃ. vohārānusāvana-salākaggāhā pana pubbabhāgā. aṭ-<br>
ṭhārasa vatthudīpanavasena hi voharante tattha rucijananat-<br>
thaṃ anusāvetvā salākāya gāhitāya pi abhinno va hoti<br>
saṅgho. yathā pana evaṃ cattāro vā atireke vā salākaṃ<br>
gāhetvā āveṇikaṃ kammaṃ vā uddesaṃ vā karoti, tadā<br>
saṅgho bhinno nāma hoti. iti yaṃ Saṅghabhedakkhandha-<br>
ka-vaṇṇanāyaṃ avocumha evaṃ aṭṭhārasasu vatthūsu yaṃ<br>
kiñci ekam pi vatthuṃ dīpetvā tena tena kāraṇena idaṃ<br>
gaṇhatha, idaṃ rocethā 'ti saññāpetvā salākaṃ gāhetvā<br>
visuṃ saṅghakamme kate saṃgho bhinno hoti. Parivāre<br>
pana pañcahi Upāli ākārehi saṅgho bhijjatī ti ādi vuttaṃ,<br>
tassa iminā idha vuttena saṅghabhedalakkhaṇena atthato<br>
nānākaraṇaṃ n' atthi. taṃ pan' assa nānākaraṇābhāvaṃ<br>
tatth' eva pakāsayissāmā 'ti, svāyaṃ pakāsito hoti. pañ-<br>
ñatt' etan ti paññattaṃ etaṃ. kva paññattaṃ, Vattak-<br>
khandhake. tatra hi cuddasa khandhakavattāni paññattāni.<br>
ten' āha paññatt' etaṃ Upāli mayā āgantukānaṃ bhikkhūnaṃ<br>
āgantukavattan ti ādi. evam pi kho Upāli saṅgharāji hoti<br>
no ca saṅghabhedo ti ettāvatā hi saṅgharāji-mattam eva<br>
hoti, na tāva saṅghabhedo. anupubbena pana ayaṃ saṅ-<br>
gharāji vaḍḍhamānā saṅghabhedāya saṅvattatī ti attho.<br>
yathārattan ti rattiparimāṇānurūpaṃ, yathā theran ti attho.<br>
āveṇikabhāvaṃ karitvā 'ti visuṃ vavatthānaṃ karitvā.<br>
kammākammāni karontī ti aparāparaṃ saṅghakammaṃ<br>
upādāya khuddakāni c' eva mahantāni ca kammāni karonti.<br>
sesam etthāpi adhikaraṇavūpasamavagge uttānam eva.<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1379]</b><br>
<i>P_XV.11-14]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1379</i><br>
&nbsp;&nbsp;&nbsp;&nbsp;&nbsp;[P_XV.11-12:] saṅghabhedavaggadvaye vinidhāya diṭṭhiṃ kammenā 'ti<br>
tesu adhammādīsu adhammādayo ete 'ti evaṃ diṭṭhiko va<br>
hutvā taṃ diṭṭhiṃ vinidhāya te dhammādivasena dīpetvā<br>
visuṃ kammaṃ karoti. iti yaṃ vinidhāya diṭṭhiṃ kammaṃ<br>
karoti, tena evaṃ katena vinidhāya diṭṭhiṃ kammena sad-<br>
dhiṃ pañcaṅgāni honti. imehi kho Upāli pañcah' aṅgehī ti<br>
ayam ekasmiṃ pañcake atthayojanā. etena nayena sabba-<br>
pañcakāni veditabbāni. etthāpi ca vohārādi aṅgattayaṃ<br>
pubbabhāgavasen' eva vuttaṃ, kammuddesavasena pana<br>
atekicchatā veditabbā. sesaṃ sabbattha uttānam eva. na<br>
h' ettha kiñci atthi yaṃ pubbe avuttanayaṃ.<br>
&nbsp;&nbsp;&nbsp;&nbsp;&nbsp;[P_XV.13:] āvāsikavagge yathābhataṃ nikkhitto ti yathā āharitvā<br>
ṭhapito. vinayabyākaraṇā 'ti vinayapañhe vissajjanā.<br>
pariṇāmetī tiiyetkatheti. sesaṃ uttānam eva.<br>
kathinatthāravagge otamasiko ti andhakāragato. tañ hi<br>
vandantassa mañcapādādīsu pi nalāṭaṃ paṭihaññeyya.<br>
[P_XV.14:] asamannāharanto ti kiccayapasutattā vandanaṃ asaman-<br>
nāharanto. sutto ti niddaṃ akkanto. ekāvatto ti ekako āvatto<br>
sapattapakkhe ṭhito verī visabhāgapuggalo vuccati, ayaṃ<br>
avandiyo. ayañ hi vandiyamāno pādena pi pahareyya.<br>
aññavihito ti aññaṃ cintayamāno. khādanto ti piṭṭhakhaj-<br>
jakādini khādanto. uccārañ ca passāvañ ca karonto anokā-<br>
sagatattā avandiyo. ukkhittako ti tividhena ukkhepanīya-<br>
kammena ukkhittako avandiyo. tajjanīyādikammakatā pana<br>
cattāro vanditabbā. uposatha-pavāraṇāpi tehi saddhiṃ lab-<br>
bhanti. ādito paṭṭhāya ca vuttesu avandiyesu naggañ ca<br>
ukkhittakañ ca vandantass' eva āpatti. itaresaṃ pana<br>
asāruppaṭṭhena antarā vuttakāraṇena ca vandanā paṭik-<br>
khittā. ito paraṃ pacchā upasampannādayo dasa pi āpatti-<br>
vatthubhāven' eva avandiyā. te vandantassa hi niyamen' eva<br>
āpatti. iti imesu pañcakesu terasa jane vandantassa anāpatti.<br>
dvādasannaṃ vandanāya āpatti. ācariyo vandanīyo ti<br>
pabbajjācariyo upasampadācariyo nissayācariyo uddesāca-<br>
riyo ovādācariyo, ayaṃ pañcavidho pi ācariyo vandiyo.<br>
sesaṃ sabbattha uttānam evā 'ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    kathinatthāravagga-vaṇṇanā niṭṭhitā.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    niṭṭhitā ca Upalipañcaka-vaṇṇanā 'ti.<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1380]</b><br>
<i>1380&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_XVI,XVII.</i><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; XVI<br>
&nbsp;&nbsp;&nbsp;&nbsp;&nbsp;[P_XVI:] Acittako āpajjatī ti ādīsu sahaseyyādi paṇṇattivajjaṃ<br>
asañcicca āpajjanto acittako āpajjati. desento sacittako<br>
vuṭṭhāti. yaṃ kiñci sañcicca āpajjanto sacittako āpajjati,<br>
tiṇavatthārakena vuṭṭhahanto acittako vuṭṭhāti. pubbe<br>
vuttam eva tiṇavatthārakena vuṭṭhahanto acittako āpajjati<br>
acittako vuṭṭhāti. itaraṃ desento sacittako āpajjati sacittako<br>
vuṭṭhāti. dhammadānaṃ karomī ti padaso dhammādīni<br>
karonto kusalacitto āpajjati. buddhānaṃ anusāsaniṃ karomī<br>
ti udaggacitto desento kusalacitto vuṭṭhāti. domanassiko<br>
hutvā desento akusalacitto vuṭṭhāti. tiṇavatthārakena niddā-<br>
gato 'va vuṭṭhahanto abyākatacitto vuṭṭhāti. bhimsāpanā-<br>
dīni katvā buddhānaṃ sāsanaṃ karomī ti somanassiko<br>
desento akusalacitto āpajjati kusalacitto vuṭṭhāti. domanassiko<br>
'va desento akusalacitto vuṭṭhātī. vuttanayen' eva tiṇavatthā-<br>
rakena vuṭṭhahanto abyākatacitto vuṭṭhāti. niddokkanta-<br>
samaye sahagāraseyyaṃ āpajjanto abyākatacitto āpajjati.<br>
vuttanayen' eva pan' ettha kusalacitto vuṭṭhātī ti ādi<br>
veditabbaṃ. paṭhamapārājikaṃ katihi samuṭṭhānehī ti ādi<br>
pubbe vuttanayattā uttānam eva. cattāro pārājikā tīhi<br>
samuṭṭhānehī ti ādīsu ukkaṭṭhaparicchedato yaṃ yaṃ<br>
samuṭṭhānaṃ yassa yassa labbhati, taṃ sabbaṃ vuttam<br>
eva hoti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;XVII<br>
[P_XVII:] kati āpattiyo kāyikā 'ti ādigāthānaṃ vissajjane cha āpattiyo<br>
kāyikā 'ti antarapeyyāle catutthena āpattisamuṭṭhānena<br>
cha āpattiyo āpajjati bhikkhu methunaṃ dhammaṃ paṭiseva-<br>
ti āpatti pārājikassā 'ti ādinā nayena vutt' āpattiyo.<br>
kāyadvāre samuṭṭhitattā hi etā kāyikā 'ti vuccanti. cha<br>
vācasikā ti tasmiṃ yeva khaṇe antarapeyyāle pañcamena<br>
āpattisamuṭṭhānena cha āpattiyo āpajjati bhikkhu pāpiccho<br>
icchāpakato ti ādinā nayena vutt' āpattiyo. chādentassa<br>
tisso ti vajjapaṭicchādikāya bhikkhuniyā pārājikaṃ,<br>
bhikkhussa saṅghādisesa-paṭicchādane pācittiyaṃ, attano<br>
duṭṭhullāpatti paṭicchādane dukkaṭaṃ. pañca saṃsagga-<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1381]</b><br>
<i>P_XVII.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1381</i><br>
paccayā 'ti bhikkhuniyā kāyasaṃsagge pārājikaṃ, bhikkhuno<br>
saṅghādiseso, kāyena kāyapaṭibaddhe thullaccayaṃ, nis-<br>
saggiyena kāyapaṭibaddhe dukkaṭaṃ, aṅgulipatodake pā-<br>
cittiyan ti imā kāyasaṃsaggapaccayā pañc' āpattiyo. aru-<br>
ṇugge tisso ti ekaratta-chāratta-sattāha-dasāhā-māsātik-<br>
kamavasena nissaggiyaṃ pācittiyaṃ, bhikkhuniyā ratti-<br>
vippavāse saṅghādiseso, paṭhamam pi yāmaṃ chādeti<br>
dutiyam pi tatiyam pi yāmaṃ chādeti uddhaste<span class="red"><sup>1</sup></span> aruṇe<br>
channā hoti āpatti yo chādeti so dukkaṭaṃ desāpetabbo ti<br>
imā aruṇugge tisso āpattiyo āpajjati. dve yāvatatiyakā 'ti<br>
ekādasa yāvatatiyakā nāma. paññattivasena pana dve<br>
honti bhikkhūnaṃ yāvatatiyakā bhikkhunīnaṃ yāvatatiyakā<br>
'ti. ek' ettha aṭṭha vatthukā 'ti bhikkhunīnaṃ yeva ekā ettha<br>
imasmiṃ sāsane aṭṭha vatthukā nāma. ekena sabbasaṅgaho<br>
ti yassa siyā āpattiyo āvikareyyā 'ti iminā ekena nidānud-<br>
desena sabbasikkhāpadānañ ca sabbapātimokkhuddesā-<br>
nañ ca saṅgaho hoti. vinayassa dve mūlānī ti kāyo c'eva vācā<br>
ca. garukā dve vuttā 'ti pārājika-saṅghādisesā. dve<br>
duṭṭhullacchādanā 'ti vajjapaṭicchādikāya pārājikaṃ saṃghā-<br>
disesaṃ paṭicchādakassa pācittiyan ti imā dve duṭṭhulla-<br>
cchādanāpattiyo nāma. gāmantare catasso ti bhikkhu<br>
bhikkhuniyā saddhiṃ saṃvidahati dukkaṭaṃ, aññassa<br>
gāmassa upacāraṃ okkamati pācittiyaṃ, bhikkhuniyā<br>
gāmantaraṃ gacchantiyā parikkhitte gāme paṭhamapāde<br>
thullaccayaṃ, dutiyapāde saṅghādiseso, aparikkhittassa<br>
paṭhamapāde upacārokkamane thullaccayaṃ, dutiyapāde<br>
saṅghādiseso ti imā gāmantare dukkaṭa-pācittiya-thullaccaya<br>
saṅghādisesavasena catasso āpattiyo. catasso nadīpāra-<br>
paccayā 'ti bhikkhu bhikkhuniyā saddhiṃ saṃvidahati<br>
dukkaṭaṃ, nāvaṃ abhirūhati pācittiyaṃ, bhikkhuniyā<br>
nadīpāraṃ gacchantiyā uttaraṇakāle paṭhamapāde thullac-<br>
cayaṃ, dutiyapāde saṅghādiseso ti imā catasso. ekamaṃse<br>
thullaccayan ti manussamaṃse. nava maṃsesu dukkaṭan<br>
ti sesa akappiya-maṃsesu. dve vācasikā rattī ti bhikkhunī<br>
rattandhakāre appadīpe purisena saddhiṃ hatthapāse ṭhitā<br>
<span class="red">--------------------------------------------------------------------------<br>
1 B2. uddhate.<br>
</span><br>
<br>
<b>[page 1382]</b><br>
<i>1382&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  [P_XVII.</i><br>
sallapati pācittiyaṃ, hatthapāsaṃ vijahitvā ṭhitā sallapati<br>
dukkaṭaṃ. dve vācasikā divā 'ti bhikkhunī divā paṭicchanne<br>
okāse purisena saddhiṃ hatthapāse ṭhitā sallapati pācittiyaṃ,<br>
hattapāsaṃ vijahitvā sallapati dukkaṭaṃ. dadamānassa tisso<br>
ti maraṇādhippāyo manussassa visaṃ deti so c' etena marati<br>
pārājikaṃ, yakkhapetānam deti te ce maranti thullaccayaṃ,<br>
tiracchānagatassa deti so ce marati pācittiyaṃ, aññātikāya<br>
bhikkuniyā cīvaradāne pacittiyan ti evaṃ dadamānassa<br>
tisso āpattiyo. cattāro ca paṭiggahe ti hatthagāha-veṇiggāhesu<br>
saṅghādiseso, mukhena aṅgajātaggahaṇe pārājikaṃ, aññāti-<br>
kāya bhikkhuniyā cīvarapaṭiggahaṇe nissaggiyaṃ pācitti-<br>
yaṃ, avassutāya avassutassa hatthato khādanīyabhojanī-<br>
yaṃ paṭiggaṇhantiyā thullaccayaṃ, evaṃ paṭiggahe cattāro<br>
āpattikkhandhā honti. pañca desanāgāminiyo ti lahukā<br>
pañca. cha sappaṭikammā 'ti pārājikaṃ ṭhapetvā avasesā<br>
ek' ettha appaṭikammā 'ti ekā pārājikāpatti. vinayagavikāI<br>
dve vuttā 'ti pārājikañ c' eva saṅghādisesañ ca. kāyavā-<br>
casikāni cā 'ti sabbān' eva sikkhāpadāni kāyavācasikāni.<br>
manodvāre paññataṃ eka sikkhāpadam pi n'atthi. eko<br>
vikāle dhaññaraso ti loṇasuvīrakaṃ. ayam eva hi eko<br>
dhaññaraso vikāle vaṭṭati. ekā ñatti catutthena sammutī ti<br>
bhikkhunovādakasammuti. ayam eva hi ekā ñatti catuttha-<br>
kammena sammuti anuññātā. pārājikā kāyikā dve 'ti bhikkū-<br>
naṃ methuna-pārājikaṃ bhikkhunīnañ ca kāyasaṃsagga-<br>
pārājikaṃ. dve saṃvāsabhūmiyo ti attanā vā attānaṃ samā-<br>
nasaṃvāsakaṃ karoti, samaggo vā saṅgho ukkhittaṃ<br>
osāreti. Kurundiyaṃ pana samāna-saṃvāsakabhūmi ca<br>
nānāsaṃvāsakabhūmi cā 'ti evaṃ dve saṃvāsabhūmiyo<br>
vuttā. dvinnaṃ ratticchedo ti pārivāsikassa ca mānattacāri-<br>
kassa ca paññattā. dvaṅgulā dve ti dve dvaṅgulapaññattiyo<br>
dvaṅgulapabbaparamaṃ ādātabban ti ayam ekā, dvaṅgulā<br>
vā dve māsaṃ vā 'ti ayam ekā. dve attānaṃ vadhitvānā 'ti<br>
bhikkhunī attānaṃ vadhitvā dve āpattiyo āpajjati vadhati<br>
rodati āpatti pācittiyassa, vadhati na rodati āpatti dukkaṭassa.<br>
dvīhi saṅgho bhijjatī ti kammena ca salākaggāhena ca.<br>
<span class="red">--------------------------------------------------------------------------<br>
1 B2. viṇayagarukā.<br>
</span><br>
<br>
<b>[page 1383]</b><br>
<i>P_XVII.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  1383</i><br>
dve paṭhamāpattikā 'ti ettha sakale pi vinaye dve paṭhamā-<br>
pattikā ubhinnaṃ paññattivasena. itarathā pana nava<br>
bhikkhūnaṃ nava bhikkhunīnan ti aṭṭhārasa honti. ñattiyā<br>
karaṇā dve ti dve ñattikiccāni kammañ ca kammapādakā<br>
ca. navasu ṭhānesu kammaṃ hoti. dvīsu kammapādabhāvena<br>
tiṭṭhati. pāṇātipāte tisso ti anodissa opātaṃ khaṇati manusso<br>
marati pārājikaṃ, yakkha-petānaṃ maraṇe thullaccayaṃ,<br>
tiracchānagatassa maraṇe pācittiyan ti imā tisso honti.<br>
vācā pārājikā tayo ti vajjapaṭicchādikāya ukkhittānuvatti-<br>
kāya aṭṭha vatthukāyā 'ti. Kurundiyaṃ pana āṇattiyā<br>
adinnādāne manussamaraṇe uttarimanussadhamma-ullapane<br>
cā 'ti evaṃ tayo vuttā. obhāsanā tayo ti vaccamaggaṃ<br>
passāvamaggaṃ ādissa vaṇṇāvaṇṇabhāsane saṅghādiseso,<br>
vaccamaggaṃ passāvamaggaṃ ṭhapetvā adhakkhakaṃ<br>
ubbhajāṇumaṇḍalaṃ ādissa vaṇṇāvaṇṇabhaṇane thullac-<br>
cayaṃ, ubbhakkhakaṃ adhojāṇumaṇḍalaṃ ādissa vaṇṇā-<br>
vaṇṇabhaṇane dukkaṭaṃ. sañcarittena tisso ti paṭiggaṇhati<br>
vīmaṃsati paccāharati āpatti saṅghādisesassa, paṭiggaṇhati<br>
vīmaṃsati na paccāharati āpatti thullaccayassa, paṭiggaṇhati<br>
na vīmaṃsati na paccāharati āpatti dukkaṭassā 'ti ime<br>
sañcarittena karaṇabhūtena tayo āpattikkhandhā honti.<br>
tayo puggalā na upasampādetabbā ' ti addhānahīno aṅgahīno<br>
vatthuvipanno ca. tesaṃ nānākaraṇaṃ vuttam eva. api c'<br>
ettha yo pattacīvarena aparipūro paripūro ca na yācati,<br>
ime pi aṅgahīnen' eva saṅgahitā. mātughātakādayo ca<br>
karaṇadukkaṭakā paṇḍaka-ubhatobyañjanaka-tiracchāna-<br>
gata-saṅkhātena vatthuvipannen' eva saṅgahitā 'ti vedi-<br>
tabbā. esa nayo Kurundiyaṃ vutto. tayo kammānaṃ saṅgahā<br>
'ti ñattikappanā vippakatapaccattaṃ atītakaraṇan ti. tattha<br>
dadeyya kareyyā 'ti ādibhedā ñattikappanā. deti karoti<br>
ti ādi bhedaṃ vippakatapaccattaṃ. dinnaṃ katan ti ādi<br>
bhedaṃ atītakaraṇaṃ nāmā 'ti imehi tīhi kammāni saṅgay-<br>
hanti. aparehi pi tīhi kammāni saṅgayhanti vatthunā<br>
ñattiyā anusāvanāyā 'ti. vatthusampannaṃ hi ñattisam-<br>
pannaṃ anusāvanasampannañ ca kammaṃ nāma hoti.<br>
tena vuttaṃ tayo kammānaṃ saṅgahā 'ti. nāsitakā tayo nāma<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1384]</b><br>
<i>1384&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    [P_XVII.</i><br>
Mettiyaṃ bhikkhuniṃ nāsetha, dūsako nāsetabbo, dasah'<br>
aṅgehi samannāgato sāmaṇero nāsetabbo, kaṇḍakaṃ<br>
samaṇuddesaṃ nāsethā 'ti evaṃ liṅga-saṃvāsa-daṇḍakamma-<br>
nāsanavasena tayo nāsitakā veditabbā. tiṇṇaṃ ekavācikā<br>
'ti anujānāmi bhikkhave dve tayo ekānusāvane kātun ti<br>
vacanato tiṇṇaṃ janānaṃ ekupajjhāyena nānācariyena<br>
ekānusāvanā vaṭṭati. adinnādāne tisso ti pāde vā atirekapāde<br>
vā pārājikaṃ. atirekamāsake thullaccayaṃ, māsake vā<br>
ūnamāsake vā dukkaṭaṃ. catasso methunapaccayā 'ti<br>
akkhayite pārājikaṃ, yebhuyyena khayite thullaccayaṃ,<br>
vivaṭakateI mukhe dukkaṭaṃ, jatumaṭṭhake pācittiyaṃ.<br>
chindantassa tisso ti vanappatiṃ chindantassa pārājikaṃ,<br>
bhūtagāme pācittiyaṃ, aṅgajāte thullaccayaṃ. pañca<br>
chaḍḍitapaccayā 'ti anodissa visaṃ chaḍḍeti sace tena manusso<br>
marati pārājikaṃ, yakkha-petesu thullaccayaṃ, tiracchā-<br>
nagate pācittiyaṃ, vissaṭṭhichaḍḍane saṅghādiseso, sekhi-<br>
yesu harite uccārapassāvachaḍḍane dukkaṭaṃ, imā chaḍḍi-<br>
tapaccayā pañc' āpattiyo honti. pācittiyena dukkaṭā katā 'ti<br>
bhikkhunovādakavaggasmiṃ dasasu sikkhāpadesu pācit-<br>
tiyena saddhiṃ dukkaṭā katā evā 'ti attho. catur' ettha<br>
navakā vuttā 'ti paṭhamasikkhāpadamhi yeva adhammakamme<br>
dve, dhammakamme dve 'ti evaṃ cattāro navakā vuttā 'ti<br>
attho. dvinnaṃ cīvarena cā 'ti bhikkhūnaṃ santike upasam-<br>
pannāya cīvaraṃ dentassa pācittiyaṃ, bhikkhunīnaṃ<br>
santike upasampannāya dentassa dukkaṭan ti evaṃ dvinnaṃ<br>
bhikkhunīnaṃ cīvaraṃ dentassa cīvarena karaṇabhūtena<br>
āpatti hotī ti attho.aṭṭha pāṭidesaniyā 'ti pāḷiyaṃ āgatān' eva.<br>
bhuñjantā āmakadhaññena pācittiyena dukkaṭā katā 'ti āma-<br>
kadhaññaṃ viññāpetvā bhuñjantiyā pācittiyena saddhiṃ<br>
dukkaṭā katā yeva. gacchantassa catasso ti bhikkhuniyā<br>
vā mātugāmena vā saddhiṃ saṃvidhāya gacchantassa<br>
dukkaṭaṃ, gāmūpacārokkamane pācittiyaṃ, yā bhikkhunī<br>
ekā gāmantaraṃ gacchati tassā gāmūpacāraṃ okkamantiyā<br>
paṭhamapāde thullaccayaṃ, dutiyapāde saṅghādiseso ti<br>
gacchantassa imā catasso āpattiyo honti. ṭhitassa c' āpi<br>
<span class="red">--------------------------------------------------------------------------<br>
1 B2. vattakate.<br>
</span><br>
<br>
<b>[page 1385]</b><br>
<i>P_XVII.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  1385</i><br>
tattikā 'ti ṭhitassa pi catasso evā 'ti attho. kathaṃ, bhikkhunī<br>
andhakāre vā paṭicchanne vā okāse mittasanthavavasenaI<br>
purisassa hatthapāse tiṭṭhati pācittiyaṃ, hatthapāsaṃ<br>
vijahitvā tiṭṭhati dukkaṭaṃ, aruṇuggamanakāle dutiyakāya<br>
hatthapāsaṃ vijahantī tiṭṭhati thullaccayaṃ, vijahitvā<br>
tiṭṭhati saṅghādiseso ti. nisinnassa catasso āpattiyo<br>
nipannassāpi tattikā 'ti sace pi hi nisīdati vā nipajjati<span class="red"><sup>2</sup></span> vā<br>
etāy' eva catasso āpattiyo āpajjati. pañca pācittiyānī ti<br>
pañca bhesajjāni paṭiggahetvā nānābhājanesū<span class="red"><sup>3</sup></span> vā ekabhājane<br>
vā amissitvā ṭhapitāni honti sattāhātikkame so bhikkhu<br>
pañca pācittiyāni, sabbāni nānāvatthukāni ekakkhaṇe<br>
āpajjati. imaṃ paṭhamaṃ āpanno imaṃ pacchā 'ti na vattabbo.<br>
nava pācittiyānī ti yo bhikkhu nava paṇitabhojanāni<br>
viññāpetvā tehi saddhiṃ ekato ekaṃ kabaḷaṃ omadditvā<br>
mukhe pakkhipitvā paragaḷaṃ atikkāmeti, ayaṃ nava<br>
pācittiyāni sabbāni nānāvatthukāni ekakkhaṇe āpajjati, imaṃ<br>
paṭhamaṃ āpanno imaṃ pacchā 'ti na vattabbo. ekavācāya<br>
deseyyā 'ti ah bhante pañca bhesajjāni paṭiggahetvā<br>
sattāhaṃ atikkamitvā pañca āpattiyo āpanno, tā tumha-<br>
mūle paṭisesemī ti evaṃ ekavācāya deseyya desitā 'va honti.<br>
dvīhi tīhi vācāhi kiccaṃ nāma n' atthi. dutiyavissajjane pi<br>
ahaṃ bhante nava paṇītabhojanāni viññāpetvā bhuñjitvā<br>
nava āpattiyo āpanno, tā tumhamūle paṭidesemī ti vattab-<br>
baṃ. vatthuṃ kittetvā deseyyā 'ti ahaṃ bhante pañca bhesajjāni<br>
paṭiggahetvā sattāhaṃ atikkāmesiṃ yathā vatthukaṃ, tā<br>
tumhamūle paṭidesemī ti evaṃ vatthuṃ kittetvā deseyya<br>
desitā va honti āpattiyo. āpattiyā nāmaggahaṇena kiccaṃ<br>
n'atthi. dutiyavissajjane pi ahaṃ bhante nava paṇītabho-<br>
janāni viññāpetvā bhutto yathā vatthukaṃ, tā tumhamūle<br>
paṭidesemī ti vattabbaṃ. yāvatatiyakā tisso ti ukkhittānu-<br>
vattikāya pārājikaṃ, bhedakānuvattakānaṃ Kokālikādīnaṃ<br>
saṅghādisesaṃ, pāpikāya diṭṭhiyā appaṭinissagge Caṇḍa-<br>
kāḷikāya ca bhikkhuniyā pācittiyan ti imā yāvatatiyakā<br>
tisso āpattiyo. cha vohārapaccayā 'ti payuttavācā paccayā<br>
<span class="red">--------------------------------------------------------------------------<br>
1 B2. -sandhavavasena.<br>
2 B2. nippajjati.<br>
3 B2. nānabhā-.<br>
</span><br>
<br>
<b>[page 1386]</b><br>
<i>1386&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    [P_XVII.</i><br>
cha āpattiyo āpajjatī ti attho. kathaṃ, ājīvahetu ājīvakāraṇā<br>
pāpiccho icchāpakato asantaṃ abhūtaṃ uttarimanussa-<br>
dhammaṃ ullapati āpatti pārājikassa. ājīvahetu ājīvakāraṇā<br>
sañcarittaṃ samāpajjati āpatti saṅghādisesass ājīvahetu<br>
ājīvakāraṇā yo te vihāre vasati ...pe... āpatti thul-<br>
laccayassa. ājīvahetu ājīvakāraṇā bhikkhu paṇītabhojanāni<br>
attano atthāya viññāpetvā bhuñjati āpatti pācittiyassa.<br>
ājīvahetu ājīvakāraṇā bhikkhunī paṇītabhojanāni attano<br>
atthāya viññāpetvā bhuñjati āpatti pāṭidesaniyassa.<br>
ājīvahetu ājīvakāreṇā sūpaṃ vā odanaṃ vā agilāno attano<br>
atthāya viññāpetvā bhuñjati āpatti dukkaṭassā 'ti. khādan-<br>
tassa tisso ti manussamaṃse thullaccayaṃ, avasesesu akap-<br>
piyamaṃsesu dukkaṭaṃ, bhikkhuniyā lasuṇe pācittiyaṃ.<br>
pañca bhojanapaccayā 'ti avassutā avassutassa purisassa<br>
hatthato bhojanaṃ gahetvā tatth' eva manussamaṃsaṃ<br>
lasuṇaṃ attano atthāya viññāpetvā gahitapaṇītabhojanāni<br>
avasesañ ca akappiya maṃsaṃ pakkhipitvā vomissakaṃ<br>
omadditvā ajjhoharamāne saṅghādisesaṃ thullaccayaṃ<br>
pācittiyaṃ pāṭidesaniyaṃ dukkaṭan ti imā pañca āpattiyo<br>
bhojanapaccayā āpajjati. pañca ṭhānānī ti ukkhittānuvatti-<br>
kāya bhikkhuniyā yāvatatiyaṃ samanubhāsanāya appaṭi-<br>
nissajjantiyā ñāttiyā dukkaṭaṃ, dvīhi kammavācāhi thullac-<br>
cayaṃ, kammavācāpariyosāne āpatti pārājikassa, saṅgha-<br>
bhedāya parakkamanādīsu saṅghādiseso, pāpikāya diṭṭhiyā<br>
appatinissagge pācittiyan ti evaṃ sabbā yāvatatiyakā<br>
pañca ṭhānāni gacchanti. pañcannañ c'eva āpattī ti āpatti<br>
nāma pañcannaṃ sahadhammikānaṃ hoti. tattha dvinnaṃ<br>
nippariyāyena āpatti yeva. sikkhamāna-sāmaṇerī-sāmaṇerā-<br>
naṃ pana akappiyattā na vaṭṭati. iminā pariyāyena tesaṃ<br>
āpatti ndesāpetabbā, dāṇḍakammaṃ pana tesaṃ kātabbaṃ.<br>
pañcannaṃ adhikaraṇena cā 'ti adhikaraṇañ ca pañcannam<br>
evā 'ti attho. etesaṃ yeva hi pañcannaṃ pattacīvarādīnaṃ<br>
atthāya vinicchayavohāro adhikaraṇan ti vuccati. gihīnam<br>
pana aḍḍakammaṃI nāma hoti. pañcannaṃ vinicchayo<br>
hotī ti pañcannaṃ sahadhammikānaṃ yeva vinicchayo<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;I aḍḍhakammaṃ (?).<br>
</span><br>
<br>
<b>[page 1387]</b><br>
<i>P_XVII.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1387</i><br>
nāma hoti. pañcannaṃ vūpasmena cā 'ti etesaṃ yeva<br>
pañcannaṃ adhikaraṇaṃ vinicchitaṃ, vūpasantaṃ nāma<br>
hotī ti attho. pañcannañ c' eva anāpattī ti etesaṃ yeva<br>
pañcannaṃ anāpatti nāma hotī ti attho. tīhi ṭhānehi sobhatī<br>
ti saṃghādīhi tīhi kāraṇehi sobhati. Katavītikkamo hi<br>
puggalo sappaṭikammaṃ āpattiṃ saṅghamajjhe gaṇamajjhe<br>
puggalasantike vā paṭikaritvā abbhuṇhasīlo pākatiko hoti.<br>
tasmā tīhi ṭhānehi sobhanatī ti vuccati. dve kāyikā rattin<br>
ti bhikkhunī rattandhakāre purisassa hatthapāse ṭhāna-<br>
nisajja-sayanāni kappayamānā pācittiyaṃ, hatthapāsaṃ<br>
vijahitvā ṭhānādīni kappayamānā dukkaṭan ti dve kāya-<br>
dvārasambhavā āpattiyo rattiṃ āpajjati. dve kāyikā divā ti<br>
eten' eva upāyena divā paṭicchanne okāse dve āpattiyo<br>
āpajjati. nijjhāyantassa ekā āpattī ti na ca bhikkhave sāratte<br>
na mātugāmassa aṅgajātaṃ upanijjhāyitabbaṃ, yo upanij-<br>
jhāyeyya āpatti dukkaṭassā 'ti nijjhāyantassa ayam ekā<br>
āpatti. ekā piṇdapātapaccayā 'ti na ca bhikkhave bhikkhu<br>
dāyikāya mukhaṃ oloketabban ti ettha dukkaṭāpatti.<br>
antamaso yāguṃ vā byañjanaṃ vā dentassa sāmaṇerassāpi<br>
hi mukhaṃ ullokayato dukkaṭam eva. Kurundiyaṃ pana ekā<br>
pinḍapātapaccayā 'ti bhikkhunī paripācitaṃ piṇḍapātaṃ<br>
bhuñjantassa pācittiyan ti vuttaṃ. aṭṭhānisaṃse sampassan<br>
ti Kosambakakkhandhake vuttānisaṃse. ukkhittakā tayo<br>
vuttā 'ti āpattiyā adassane appaṭikamme pāpikāya ca diṭṭhiyā<br>
appaṭinissagge 'ti. tecattālīsa sammāvattanā 'ti tesaṃ yeva<br>
ukkhittakānaṃ ettakesu vattesu vattanā. pañcaṭṭhāne<br>
musāvādo ti pārājika-saṅghādisesa-thullaccaya-pācittiya-<br>
dukkaṭasaṅkhāte pañcaṭṭhāne musāvādo gacchati. cuddasa<br>
paraman ti vuccatī ti dasāha paramādinayena heṭṭhā. vuttaṃ<br>
dvādasa pāṭidesanikā 'ti bhikkhūnaṃ cattāri bhikkhunīnaṃ<br>
aṭṭha. catunnaṃ desanāya cā 'ti catunnaṃ accayadesanāyā<br>
'ti attho. katamā pana sā 'ti. Devadattena payojitānaṃ<br>
abhimārānaṃ accayadesanā, Anuruddhattherassa upaṭṭhāyi-<br>
kāya accayadesanā, Vaḍḍhassa Licchavino accayadesanā,<br>
Vāsabhagāmiyattherassa ukkhepanīyakammaṃ katvā<br>
āgatānaṃ bhikkhūnaṃ accayadesanā 'ti ayaṃ catunnaṃ<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1388]</b><br>
<i>1388&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  [P_XVII.</i><br>
accayadesanā nāma. aṭṭhaṅgiko musāvādo ti pubb' ev' assa<br>
hoti musā bhaṇissan ti ādiṃ katvā vinidhāya saññan ti<br>
pariyosānehi aṭṭhahi aṅgehi aṭṭhaṅgiko. uposathaṅgāni pi<br>
pāṇaṃ na haneI ti ādinā nayena vuttān' eva. aṭṭha dūteyyaṅ-<br>
gānī ti idha bhikkhave bhikkhu sotā ca hoti sāvetā cā 'ti<br>
ādinā nayena Saṅghabhedake vuttāni. aṭṭha titthiyavattāni<br>
Mahākhandhake vuttāni. aṭṭha vācikā upasampadā ti bhikkhu-<br>
nīnaṃ upasampadaṃ sandhāya vuttaṃ. aṭṭhannaṃ pac-<br>
cuṭṭhātabban ti bhattagge aṭṭhannaṃ bhikkhunīnaṃ itarāhi<br>
paccuṭṭhāya āsanaṃ dātabbaṃ. bhikkhunovādako aṭṭhahī<br>
ti aṭṭhah' aṅgehi samannāgato bhikkhu bhikkhunovādako<span class="red"><sup>2</sup></span><br>
sammannitabbo. ekassa chejjan ti gāthāya navasu janesu yo<br>
salākaṃ gāhetvā saṅghaṃ bhindati, tass' eva chejjaṃ hoti<br>
Devadatto viya pārājikaṃ āpajjati. bhedakānuvattakānaṃ<br>
catunnaṃ thullaccayaṃ Kokālikādīnaṃ viya. dhammavādī-<br>
naṃ catunnaṃ anāpatti. imā pana āpattiyo ca sabbesaṃ<br>
ekavatthukā saṅghabhedavatthukā eva. nava āghātavatthūnī<br>
ti gāthāya navahī ti navahi bhikkhūhi saṅgho bhijjati.<br>
ñattiyā karaṇā navā 'ti ñattiyā kātabbāni kammāni navā 'ti<br>
attho. sesaṃ uttānam eva. dasa puggalā nābhivādetabbā 'ti<br>
Senāsanakkhandhake vuttā dasa janā. añjalisāmicena cā 'ti<br>
sāmicikammena saddhiṃ añjali ca tesaṃ na kātabbā. n'eva<br>
pānīyā<span class="red"><sup>3</sup></span> puccha na tālavaṇṭaggahaṇādi Khandhakavattaṃ<br>
tesaṃ dassetabbaṃ. na añjalipaggaṇhitabbo ti attho.<br>
dasannaṃ dukkaṭan ti tesaṃ yeva dasannaṃ evaṃ karontassa<br>
dukkaṭaṃ hoti. dasa cīvaradhāraṇā 'ti dasa divasāni<br>
atirekacīvarassa dhāraṇā anuññātā 'ti attho. pañcannaṃ<br>
vassaṃ vutthānaṃ<span class="red"><sup>4</sup></span> dātabbaṃ idha cīvaran ti pañcannaṃ<br>
sahadhammikānaṃ sammukhā 'va dātabbaṃ. sattannaṃ<br>
sante 'ti disāpakkanta-ummattaka-khittacitta-vedanaṭṭānaṃ<br>
tiṇṇañ ca ukkhittakānan ti imesaṃ sattannaṃ bhante patirūpe<br>
gāhake parammukhāpi dātabbaṃ. soḷasannaṃ na dātabban<br>
ti sesānaṃ Cīvarakkhandhake vuttānaṃ paṇḍakādīnaṃ<br>
soḷasannaṃ na dātabbaṃ. kati sataṃ rattisataṃ āpattiyo<br>
<span class="red">--------------------------------------------------------------------------<br>
1 B2. haṇe.<br>
3 B2. pānīya.<br>
2 B2. bhikkhunī ovādako.<br>
4 B2. vuṭṭhānaṃ.<br>
</span><br>
<br>
<b>[page 1389]</b><br>
<i>P_XVII.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  1389</i><br>
chādayitvānā 'ti kati sataṃ āpattiyo rattisataṃ chādayitvāna.<br>
dasasataṃ rattisataṃ āpattiyo chādayitvānā 'ti dasasataṃ<br>
āpattiyo rattisataṃ chādayitvāna. ayañ h' ettha saṅkhepattho.<br>
yo divase divase sataṃ sataṃ saṅghādisesāpattiyo āpajjitvā<br>
dasa dasa divase paṭicchādeti, tena rattisataṃ āpattisahassaṃ<br>
paṭicchāditaṃ hoti. so sabbāvatā āpattiyo dasāhapaṭic-<br>
channā 'ti parivāsaṃ yācitvā dasa rattiyo vasitvā 'va<br>
mucceyya pārivāsiko ti. dvādasa kammadosā vuttā 'ti<br>
apalokanakammaṃ adhammena vaggaṃ, adhammena samag-<br>
gaṃ, dhammena vaggaṃ. tathā ñattikammañattidutiya-<br>
kamma-ñatticatutthakammāni pī ti evaṃ ekekasmiṃ kamme<br>
tayo tayo katvā dvādasa kammadosā vuttā. catasso<br>
kammasampattiyo ti apalokanakammaṃ dhammena samag-<br>
gaṃ, tathā sesāni pī ti evaṃ catasso kammasampattiyo vuttā.<br>
cha kammānī ti adhammena vaggakammaṃ adhammena<br>
samaggakammaṃ dhammapatirūpakena vaggakammaṃ<br>
dhammapatirūpakena samaggakammaṃ dhammena vagga-<br>
kammaṃ dhammena samaggakamman ti evaṃ cha kammāni<br>
vuttāni. ek' ettha dhammikā katā 'ti ekaṃ dhammena samag-<br>
gakammam ev' ettha dhammikaṃ katan ti attho. dutiya-<br>
gāthāvissajjane pi etad eva dhammikaṃ. yaṃ desitā 'ti yāni<br>
desitani vuttāni pakāsitāni. anantajinenā 'ti ādīsu pariyanta-<br>
paricchedabhāva-rahitattā anantaṃ vuccati nibbānaṃ.<br>
taṃ bhagavatā raññā sapattagaṇaṃ abhimadditvā rajjaṃ<br>
viya kilesagaṇaṃ abhimadditvā jitaṃ vijitaṃ adhigataṃ<br>
sampattaṃ, tasmā bhagavā anantajino ti vuccati. sveva<br>
iṭṭhāniṭṭhesu nibbikāratāya tādi. vikkhambhana-tadaṅga-<br>
samuccheda-paṭippassaddhi-nissaraṇa-vivekasaṅkhātaṃ vive-<br>
kapañcakaṃ addasā 'ti vivekadassī. tena anantajinena<br>
tādinā vivekadassinā yāni āpattikkhandhāni desitāni vuttāni,<br>
ek' ettha sammati vinā samathehī ti ayam ettha padasambandho.<br>
yāni satthāro satta āpattikkhandhāni desitāni, tattha ekāpi<br>
āpatti vinā samathehi na sammati, atha kho cha samathā<br>
cattāri adhikaraṇānī ti sabbe p'ime dhammā sammukhā-<br>
vinayena sammanti samāyogaṃ gacchanti. ettha pana eko<br>
sammukhāvinayo 'va vinā samathehi sammati samathabhā-<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1390]</b><br>
<i>1390&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; [P_XVII.</i><br>
vaṃ gacchati. na hi tassa aññena samathena vinā anipphatti<br>
nāma atthi. tena vuttaṃ ek' ettha sammati vinā samathehī<br>
ti. iminā tāva adhippāyena aṭṭhakathāsu attho vutto.<br>
mayaṃ pana vinā 'ti nipātassa paṭisedhanamattam atthaṃ<br>
gāhetvā ek' ettha sammati vinā samathehī ti etesu sattasu<br>
apattikkhandhesu eko pārājikāpattikkhandho vinā samathehi<br>
sammatī ti etam atthaṃ roceyyāma. vuttam pi c'etaṃ yā<br>
sa āpatti anavasesā, sā āpatti na katamena adhikaraṇena<br>
kātamamhi ṭhāne na katamena samathena sammatī ti.<br>
cha ūnadiyaḍḍhasatā 'ti idha Upāli bhikkhu adhammaṃ<br>
dhammo ti dīpeti, tasmiṃ adhammadiṭṭhibhede adhamma-<br>
diṭhi, tasmiṃ dhammadiṭṭhibhede dhammadiṭṭhi, tasmiṃ<br>
adhammadiṭṭhibhede vematiko, tasmiṃ dhammadiṭṭhibhede<br>
adhammadiṭṭhi, tasmiṃ dhammadiṭṭhibhede vematiko,<br>
tasmiṃ vematikabhede adhammadiṭṭhi, tasmiṃ vemati-<br>
kabhede dhammadiṭṭhi, tasmiṃ vematikabhede vematiko<br>
ti evaṃ yāni aṭṭhārasannaṃ bhedakaravatthūnaṃ vasena<br>
aṭṭhārasa aṭṭhakāni Saṅghabhedakkhandhake vuttāni.<br>
tesaṃ vasena cha ūnadiyaḍḍhasataṃ āpāyikā veditabbā.<br>
aṭṭhārasa anāpāyikā 'ti idha Upāli bhikkhu adhammaṃ<br>
dhammo ti dīpeti, tasmiṃ dhammadiṭṭhibhede<br>
dhammadiṭṭhiṃ avinidhāya diṭṭhiṃ avinidhāya khantiṃ<br>
avinidhāya ruciṃ avinidhāya bhāvaṃ anusāveti salākaṃ<br>
gāheti ayaṃ dhammo ayaṃ vinayo idaṃ satthusāsanaṃ<br>
imaṃ gaṇhatha imaṃ rocethā 'ti. ayam pi kho Upāli<br>
saṅghabhedako na āpāyiko na nerayiko na kappaṭṭho na<br>
atekiccho ti evaṃ ekekasmiṃ vatthusmiṃ ekekaṃ katvā<br>
Saṅghabhedakkhandhakāvasāne vuttā aṭṭhārasa janā.<br>
aṭṭhārasāṭṭhakāI chaūnadiyaḍḍhasatavissajjane vuttāyeva.<br>
Kati kammānī ti ādīnaṃ sabbagāthānaṃ vissajjanaṃ<br>
uttānam evā 'ti<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;dutiyagāthāsaṅgaṇika-vaṇṇanā niṭṭhitā.<br>
<span class="red">--------------------------------------------------------------------------<br>
1 B2. aṭṭharasaṭhakā.<br>
</span><br>
<br>
<b>[page 1391]</b><br>
<i>P_XVIII.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1391</i><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;XVIII<br>
&nbsp;&nbsp;&nbsp;&nbsp;&nbsp;[P_XVIII:] Sedamocanagāthāsu asaṃvāso ti uposatha-pavāraṇādinā<br>
saṃvāsena asaṃvāso. sambhogo ekacco tahiṃ na labbhatī<br>
ti akappiyasambhogo na labbhati. nhāpana-bhojanādi-<br>
paṭijagganaṃ pana mātarā yeva kātuṃ labbhati. avippa-<br>
vāsena anāpattī ti sahagāraseyyāya anāpatti. pañhā-m-esā<br>
kusalehi cintitā 'ti esā pañhā kusalehi paṇḍitehi cintitā.<br>
assā vissajjanaṃ dārakamātuyā bhikkhuniyā veditabbaṃ.<br>
tassā hi puttaṃ sandhāy' etaṃ vuttan ti. avissajjitagāthā<br>
garubhaṇḍaṃ sandhāya vuttā. attho pan' assā garubhaṇḍa-<br>
vinicchaye vutto yeva. dasa puggale na vadāmī ti Senāsana-<br>
kkhandhake vutte dasa puggale na vadāmi. ekādasa vivajjiyā<br>
'ti ye Mahākhandhake ekādasa vivajjanīya puggalā vuttā,<br>
te pi na vadāmi. ayaṃ pañhā naggaṃ bhikkhuṃ sandhāya<br>
vuttā. kathaṃ nu sikkhāya asādhāraṇo ti pañhā nahāpita-<br>
pubbakaṃ bhikkhuṃ sandhāya vuttā. ayañ hi khu-<br>
rabhaṇḍaṃI pariharituṃ na labhati, aññe labhanti,<br>
tasmā sikkhāya asādhāraṇo taṃ puggalaṃ katamaṃ vadanti<br>
buddhā 'ti ayaṃ pañhā nimmita-buddhaṃ sandhāya vuttā.<br>
adho nābhi vivajjiyā 'ti adho nābhiṃ vivajjetvā ayaṃ pañhā<br>
yan taṃ asīsakaṃ kabandhaṃ yassa ure akkhīni c' eva<br>
mukhañ ca hoti, taṃ sandhāya vuttā. bhikkhu saññācikāya<br>
kuṭin ti ayaṃ pañhā tiṇacchādanaṃ kuṭiṃ sandhāya vuttā.<br>
dutiyapañhā sabbamattikāmayaṃ kuṭiṃ sandhāya vuttā.<br>
āpajjeyya garukaṃ chejjavatthun ti ayaṃ pañhā vajjapaṭic-<br>
chādikaṃ bhikkhuniṃ sandhāya vuttā. dutiyapañhā<br>
paṇḍakādayo abhabbapuggale sandhāya vuttā. ekādasa<br>
pi hi te gihibhāve yeva pārājikaṃ pattā. vācā 'ti vācāya<br>
anālapanto. giraṃ<span class="red"><sup>2</sup></span> no ca pare bhaṇeyyā 'ti iti ime sossantī ti<br>
parapuggale sandhāya saddam pi na nicchāreyya. ayaṃ<br>
pañhā santiṃ āpattiṃ n' āvikareyya sampajāna-musāvādassa<br>
hotī ti imaṃ musāvādaṃ sandhāya vuttā. tassa hi bhikkhuno<br>
adhammikāya paṭiññāya tuṇhībhūtassa nisinnassa manodvāre<br>
āpatti nāma n' atthi. yasmā pana āvikātabbaṃ na āvikāhi.<br>
<span class="red">--------------------------------------------------------------------------<br>
1 B2. khora-.<br>
2 B2. gīraṃ.<br>
</span><br>
<br>
<b>[page 1392]</b><br>
<i>1392&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   [P_XVIII.</i><br>
ten' assa vacīdvāre akriyato ayaṃ āpatti samuṭṭhātī ti<br>
veditabbā. saṅghādisesā caturo ti ayaṃ pañhā aruṇugge vā<br>
gāmantara-pariyāpannaṃ nadīpāraṃ okkantabhikkhuniṃ<br>
sandhāya vuttā. sā hi sakagāmato paccūsasamaye nikkhamitvā<br>
aruṇuggamanakāle vuttappakāraṃ nadīpāraṃ okkantamattā<br>
'va rattivippavāsagāmantara-nadīpāra-gaṇhamhā ohīyana-<br>
lakkhaṇena ekappahāren' eva caturo saṅghādisese āpajjati.<br>
siyā āpattiyo nānā 'ti ayaṃ pañhā ekato upasampannā dve<br>
bhikkhuniyo sandhāya vuttā. tāsu hi bhikkhūnaṃ santike<br>
ekato upasampannāya hatthato gaṇhantassa pācittiyaṃ.<br>
bhikkhunīnaṃ santike ekato upasampannāya hatthato<br>
gaṇhantassa dukkaṭaṃ. caturo janā saṃvidhāyā 'ti ācariyo ca<br>
tayo ca antevāsikā cha māsakaṃ bhaṇḍaṃ avahariṃsu ācari-<br>
yassa sāhatthikā tayo māsakā, āṇattiyāpi tayo 'va tasmā<br>
thullaccayaṃ āpajjati, itaresaṃ sāhatthiko ekeko, āṇattikā<br>
pañcā 'ti tasmā pārājikaṃ āpajjiṃsu. ayam ettha saṅkhepo.<br>
vitthāro pana adinnādāna-pārājike saṃvidhāvahāra-vaṇ-<br>
ṇanāyaṃ vutto. chiddaṃ tasmiṃ ghare n' atthī ti ayaṃ<br>
pañhā dussakuṭīādīni santhatapeyyālañ ca sandhāya vuttā.<br>
telaṃ madhu phānitan ti gāthā liṅgaparivattaṃ sandhāya<br>
vuttā. nissaggiyenā 'ti gāthā pariṇāmanaṃ sandhāya vuttā.<br>
yo hi saṅghassa pariṇata-lābhato ekaṃ cīvaraṃ attano,<br>
ekaṃ aññassā 'ti dve cīvarāni ekaṃ mayhaṃ, ekaṃ tassa<br>
dehī ti ekapayogena pariṇāmeti, so nissaggiyapācittiyañ<br>
c' eva suddhikapācittiyañ ca ekato āpajjati. kammañ ca taṃ<br>
kuppeyya vaggapaccayā 'ti ayaṃ pañhā dvādasa yojanappa-<br>
māṇesu Bārāṇasīādīsu nagaresu gāmasīmaṃ sandhāya<br>
vuttā. padavītihāramattenā 'ti gāthā sañcarittaṃ sandhāya<br>
vuttā. attho pi c' assa sañcarittavaṇṇanāyaṃ eva vutto.<br>
sabbāni tāni nissaggiyānī ti ayaṃ pañhā aññātikāya<br>
bhikkhuniyā dhovāpanaṃ sandhāya vuttā. sace hi tiṇṇam<br>
pi cīvarānaṃ kāka-uhanaṃI vā kaddamamakkhitaṃ vā<br>
kaṇṇaṃ gahetvā bhikkhunī udakena dhovati bhikkhussa<br>
kāyagatān' eva nissaggiyāni honti. saraṇagamanam pi na ca<br>
tassa atthī ti saraṇagamana-upasampā natthi. ayam<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;I or kāka-ūhanaṃ.<br>
</span><br>
<br>
<b>[page 1393]</b><br>
<i>P_XVIII.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  1393</i><br>
pana pañhā Mahāpajātiyā upasampadaṃ sandhāya vuttā.<br>
haneyya anariyaṃ mando ti tañ hi itthiṃ vā purisaṃ vā<br>
anariyaṃ haneyya. ayaṃ pañhā liṅgaparivattena itthi-<br>
bhūtaṃ pitaraṃ purisabhūtañ ca mātaraṃ sandhāya vuttā.<br>
na tenānantaraṃ phuse ti ayaṃ pañhā Migasiṅgatāpasa-<br>
Sīhakumārādīnaṃ viya tiracchānamātāpitaro sandhāya vuttā.<br>
acodayitvā 'ti gāthā dūten' upasampadaṃ sandhāya vuttā.<br>
codayitvā 'ti gāthā paṇḍakādīnaṃ upasampadaṃ sandhāya<br>
vuttā. Kurundiyaṃ pana paṭhamagāthā aṭṭhasammukhā<br>
kammāni, dutiyā anāpattikassa kammaṃ sandhāya vuttā 'ti<br>
āgataṃ. chindantassa āpattī ti vanappatiṃ chindantassa<br>
pārājikaṃ, tiṇalatādiṃ chindantassa pācittiyaṃ, aṅgajātaṃ<br>
chindantassa thullaccayaṃ. chindantassa anāpattī ti kese ca<br>
nakhe ca chindantassa anāpatti. chādentassa āpattī ti attano<br>
āpattiṃ chādentassa aññesaṃ vā āpattiṃ chādentassa<br>
anāpattī ti gehādīni chādentassa anāpatti. saccaṃ bhaṇanto<br>
ti gāthāya sikharaṇī ti ubhatobyañjanā 'sī ti saccaṃ bhaṇan-<br>
to garukaṃ āpajjati. sampajānamusāvāde pana musā bhā-<br>
sato lahukāpatti hoti. abhūtārocane musā bhaṇanto garukaṃ<br>
āpajjati. bhūtārocane saccaṃ bhāsato lahukāpatti hotī ti.<br>
adhiṭṭhitan ti gāthā nissaggiyacīvaraṃ anissajjitvā paribhuñ-<br>
jantaṃ sandhāya vuttā. atthaṅgate sūriye 'ti gāthā roman-<br>
thakaṃ sandhāya vuttā. na rattacitto ti gāthāya ayam attho,<br>
rattacitto methunadhamma-pārājikaṃ āpajjati. theyyacitto<br>
adinnādāna-pārājikaṃ. paraṃ maraṇāya cetento manussa-<br>
viggaha-pārājikaṃ. saṅghabhedako pana na rattacitto na<br>
ca pana theyyacitto na cāpi so paraṃ maraṇāya cetayi.<br>
salākaṃ pan' assa dentassa hoti chejjaṃ pārājikaṃ hoti.<br>
salākaṃ paṭiggaṇhantassa bhedakānuvattakassa thullaccayaṃ.<br>
gaccheyya addhayojanan ti ayaṃ pañhā suppatiṭṭhitanigrodha-<br>
sadisaṃ ekakulassa rukkhamūlaṃ sandhāya vuttā. kāyīkāni<br>
ti ayaṃ gāthā sambahulānaṃ itthīnaṃ kese vā aṅguliyo vā<br>
ekato gaṇhantaṃ sandhāya vuttā. vācasikānī ti ayaṃ gāthā<br>
sabbā tumhe sikharaṇiyo ti ādinā nayena duṭṭhullabhāṇiṃ<br>
sandhāya vuttā. tiss' itthiyo methunaṃ taṃ na seve ti<br>
tisso itthiyo vuttā. tāsu pi yaṃ taṃ methunaṃ nāma taṃ<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1394]</b><br>
<i>1394&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[P_XVIII.</i><br>
na sevati. tayo purise 'ti tayo purise pi upagantvā methunaṃ<br>
na sevati. tayo ca anariyapaṇḍake 'ti ubhatobyañjanasaṅ-<br>
khāte tayo anariye<span class="red"><sup>1</sup></span> tayo ca paṇḍake 'ti ime pi cha jane<br>
upagantvā methunaṃ na sevati. na c'ācare methunaṃ<br>
byañjanasmin ti anuloma-pārājikavasena pi methunaṃ n'<br>
ācarati. chejjaṃ siyā methunadhamma-paccayā ti siyā methu-<br>
nadhammapaccayā pārājikan ti. ayaṃ pañhā aṭṭha-<br>
vatthukaṃ sandhāya vuttā. tassā hi methunadhammassa<br>
pubbabhāgaṃ kāyasaṃsaggaṃ āpajjituṃ vāyamantiyā me-<br>
thunadhamma-paccayā chejjaṃ hoti. mātaraṃ cīvaran ti<br>
ayaṃ gāthā piṭṭhiyasamaye vassikasāṭikatthaṃ satuppā-<br>
dakaraṇaṃ sandhāya vuttā. vinicchayo pan' assā vassika-<br>
sāṭika-sikkhāpada-vaṇṇanāyam eva vutto. kuddho ārā-<br>
dhako hotī ti gāthā titthiyavattaṃ sandhāya vuttā. titthiyo<br>
hi vattaṃ pūrayamāno titthiyānaṃ vaṇṇe bhaññamāne<br>
kuddho ārādhako hoti. vatthuttayassa vaṇṇe bhaññamāne<br>
kuddho gārayho hotī ti tatth' ev' assā vitthāro vutto. dutiya-<br>
gāthāpi tam eva sandhāya vuttā. saṅghādisesan ti ādi gāthā<br>
yā bhikkhunī avassutā 'va avassutassa purisassa hatthato<br>
piṇḍapātaṃ gahetvā manussamaṃsa-lasuṇa-paṇītabhojana-<br>
sesākkappiyamaṃsehi saddhiṃ omadditvā ajjhoharati, taṃ<br>
sandhāya vuttā. eko upasampanno eko anupasampanno ti<br>
gāthā ākāsagataṃ sandhāya vuttā. sace hi dvīsu sāmaṇere-<br>
su eko iddhiyā kesaggamattam pi pathaviṃ muñcitvā nisinno<br>
hoti, so anupasampanno nāma hoti, saṅghenāpi ākāse<br>
nisīditvā bhūmigatassa kammaṃ na kātabbaṃ. sace karoti<br>
kuppati. akappakatan ti gāthā acchinnacīvarakaṃ bhikkhuṃ<br>
sandhāya vuttā. tasmiṃ yeva c'assā sikkhāpade vitthārena<br>
vinicchayo pi vutto. na deti na paṭiggaṇhātī ti nāpi uyyojitā<br>
deti na uyyojitā tassa hatthato gaṇhāti. paṭiggaho tena<br>
na vijjatī ti ten' eva kāraṇena uyyojitāya hatthato uyyojitāya<br>
paṭiggaho na vijjati. āpajjati garukan ti evaṃ sante pi<br>
avassutassa hatthato piṇḍapātaggahaṇe uyyojentī saṅghā-<br>
disesāpattiṃ āpajjati. tañ ca paribhogapaccayā 'ti tañ ca<br>
pana āpattiṃ āpajjamānā tassā uyyojitāya paribhoga-paccayā<br>
<span class="red">--------------------------------------------------------------------------<br>
1 B2. na ariye.<br>
</span><br>
<br>
<b>[page 1395]</b><br>
<i>P_XVIII,XIX.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1395</i><br>
āpajjati. tassā hi bhojanapariyosāne uyyojitāya saṅghā-<br>
diseso hotī ti. dutiyagāthā tassā yeva udakadantapoṇag-<br>
gahaṇe uyyojanaṃ sandhāya vuttā. na bhikkhunī no ca<br>
phuseyya vajjan ti sattarasakesu hi aññataraṃ āpattiṃ āpaj-<br>
jitvā anādariyena chādayamānāpi bhikkhunī chādanapaccayā<br>
vajjaṃ na phusati, aññaṃ navaṃ āpattiṃ n'āpajjati. paṭic-<br>
channāya vā appaṭicchannāya vā āpattiyā pakkhamānattam<br>
eva labhati. ayaṃ pana bhikkhunī pi na hoti, sāvasesañ ca<br>
garukaṃ āpajjitvā chādetvā vajjaṃ na phusati. pañhā-m-esā<br>
kusalehi cintitā 'ti ayaṃ kira pañhā ukkhittakaṃ bhikkhuṃ<br>
sandhāya vuttā. tena hi saddhiṃ vinayakammaṃ n'atthi,<br>
tasmā so saṅghādisesaṃ āpajjitvā chādento 'va na phusatī<br>
ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; sedamocanagāthā-vaṇṇanā niṭṭhitā.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; XIX<br>
&nbsp;&nbsp;&nbsp;&nbsp;&nbsp;[P_XIX.1:] Kammavagge catunnaṃ kammānaṃ nānākaraṇaṃ sama-<br>
thakkhandhake vuttam eva. kiñcāpi vuttaṃ, atha kho<br>
ayaṃ kammavinicchayo nāma ādito paṭṭhāya vuccamāno<br>
pākaṭo hoti, tasmā ādito paṭṭhāy' ev' ettha vattabbaṃ vadis-<br>
sāma. cattārī ti kammānaṃ gaṇanaparicchedavacanaṃ etaṃ.<br>
kammānī ti paricchinnakamma-dassanaṃ. apalokanakammaṃ<br>
nāma sīmaṭṭhakasaṅghaṃ sodhetvā chandārahānaṃ<br>
chandaṃ āharitvā samaggassa saṅghassa anumatiyā tikkhat-<br>
tuṃ sāvetvā kattabbaṃ kammaṃ. ñattikammaṃ nāma vutta-<br>
nayen' eva samaggassa saṅghassa anumatiyā ekāya ñattiyā<br>
kattabbaṃ kammaṃ. ñattidutiyakammaṃ nāma vuttanayen'<br>
eva samaggassa saṅghassa anumatiyā ekāya ñattiyā ekāya<br>
ca anusāvanāyā 'ti evaṃ ñattidutiyāya anusāvanāya kattab-<br>
baṃ kammaṃ. ñatticatutthakammaṃ nāma vuttanayen' eva<br>
samaggassa saṅghassa anumatiyā ekāya ñattiyā tīhi ca<br>
anusāvanāhī ti evaṃ ñatticatutthāhi tīhi anusāvanāhi<br>
kattabbaṃ kammaṃ. tattha apalokanakammaṃ apalo-<br>
ketvā va kātabbaṃ, ñattikammādivasena na kātabbaṃ.<br>
ñattikammam pi ekaṃ ñattiṃ ṭhapetvā 'va kātabbaṃ,<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1396]</b><br>
<i>1396&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   [P_XIX.</i><br>
apalokanakammādivasena na kātabbaṃ. ñattidutiyakam-<br>
maṃ pana apaloketvā kātabbam pi atthi akātabbam pi atthi.<br>
tattha sīmāsammuti sīmāsamūhanaṃ kathinadānaṃ kathi-<br>
nuddhāro kuṭivatthudesanā vihāravatthudesanā 'ti imāni cha<br>
kammāni garukāni apaloketvā kātuṃ na vaṭṭanti, ñattidutiya-<br>
kammavācaṃ sāvetvā 'va kātabbāni. avasesā terasa sam-<br>
mutiyo senāsanaggāhaka-matakacīvaradānādi sammutiyo cā<br>
'ti etāni lahukakammāni apaloketvāpi kātuṃ vaṭṭanti,<br>
ñattikamma-ñatticatutthakammavasena pana na kātabbam<br>
eva. ñatticatutthakammavasena kariyamānaṃ dalhataraṃ<br>
hoti, tasmā kātabban ti ekacce vadanti. evaṃ pana sati<br>
kammasaṅkaro hohi, tasmā na kātabban ti paṭikkhittam<br>
eva. sace pana akkharaparihīnaṃ vā padaparihīnaṃ vā<br>
duruttapadaṃ vā hoti, tassa sodhanatthaṃ punappunaṃ<br>
vatthuṃ vaṭṭati. idaṃ akuppakammassa daḷhīkammaṃ<br>
hoti, kuppakamme kammaṃ hutvā tiṭṭhati. ñatticatuttha-<br>
kammaṃ ñatti ca tisso ca kammavācāyo sāvetvā va kātabbaṃ<br>
apalokanakammādivasena na kātabbaṃ. pañcah' ākārehi<br>
vipajjantī ti pañcahi kāraṇehi vipajjanti. sammukhā karaṇī-<br>
yaṃ kammaṃ asammukhā karoti vatthuvipannaṃ adhamma-<br>
kamman ti ettha atthi kammaṃ sammukhā karaṇīyaṃ, atthi<br>
asammukhā karaṇīyaṃ. tattha asammukhā karaṇīyaṃ<br>
nāma dūten' upasampadā pattanikkujjanaṃ pattukkujjanaṃ,<br>
ummattakassa bhikkhuno ummattakasammuti, sekkhānaṃ<br>
kulānaṃ sekkhasammuti, Channassa bhikkhuno brahmadaṇḍo<br>
Devadattassa pakāsanīyakammaṃ appasādanīyaṃ dassen-<br>
tassa bhikkhuno bhikkhunisaṅghena kātabbaṃ avandanīya-<br>
kamman ti aṭṭhavidhaṃ hoti. taṃ {sabbhaṃ} tattha tattha<br>
vuttanayen' eva veditabbaṃ idaṃ aṭṭhavidham pi kam-<br>
maṃ asammukhā kataṃ hoti akuppaṃ. sesāni sabbakam-<br>
māni sammukhā eva kātabbāni. saṅghasammukhatā dham-<br>
masammukhatā vinayasammukhatā puggalasammukhatā 'ti<br>
imaṃ catubbidhaṃ sammukhā vinayaṃ upanetvā 'va kā-<br>
tabbāni. evaṃ katāni hi sukatāni honti. evaṃ akatāni pan'<br>
etāni imaṃ sammukhā vinayasaṅkhātaṃ vatthuṃ vinā<br>
katattā vatthuvipannāni nāma honti. tena vuttaṃ<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1397]</b><br>
<i>P_XIX.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1397</i><br>
sammukhā karaṇīyaṃ kammaṃ asammukhā karoti vatthu-<br>
vipannaṃ adhammakamman ti. paṭipucchākaraṇīyādī-<br>
su pi paṭipucchādikaraṇaṃ eva vatthu. taṃ vatthuṃ vinā<br>
katattā tesam pi vatthuvipannatā veditabbā. idaṃ pan ettha<br>
vacanatthamattaṃ. paṭipucchākaraṇīyaṃ appaṭipucchā ka-<br>
rotī ti pucchitvā codetvā sāretvā kātabbaṃ apucchitvā<br>
acodetvā asāretvā karoti. paṭiññāya karaṇīyaṃ appaṭiñ-<br>
ñāya karotī ti paṭiññaṃ āropetvā yathā dinnāya paṭiññāya<br>
kātabbaṃ appaṭiññāya karontassa vippalapantassa balak-<br>
rasadisassa khīṇasavassa. amūḷhavinayārahassā 'ti Gagga-<br>
bhikkhu-sadisassa ummattakassa. tassapāpiyasikākammā-<br>
rahassā 'ti Upavāḷabhikkhu-sadisassa ussannapāpassa.<br>
esa nayo sabbattha. anuposathe uposathaṃ karotī ti anu-<br>
posathadivase uposathaṃ karoti. uposathadivaso nāma ṭha-<br>
petvā kattikamāsaṃ avasesesu ekādasasu māsesu bhinnas-<br>
sa saṅghassa sāmaggīdivaso ca yathāvutta-cātuddasa-pan-<br>
narasā ca. etaṃ tippakāram pi uposathadivasaṃ ṭhapetvā<br>
aññasmiṃ divase uposathaṃ karonto anuposathe uposathaṃ<br>
karoti nāma. yatra hi pattacīvarādīnaṃ atthāya appamat-<br>
takena kāraṇena vivadantā uposathaṃ vā pavāraṇaṃ vā<br>
ṭhapenti, tattha tasmiṃ adhikaraṇe vinicchite samaggā<br>
jātā 'mhā 'ti antarāsāmaggī uposathaṃ kātuṃ na labhanti.<br>
karontehi anuposathe uposatho kato nāma hoti. appavā-<br>
raṇāya pavāretī ti appavāraṇadivase pavāreti. pavāraṇadi-<br>
vaso nāma ekasmiṃ kattikamāse bhinnassa saṅghassa sā-<br>
maggīdivaso ca paccukkaḍḍhitvā ṭhapitadivaso ca dve ca<br>
puṇṇamāsiyo. evaṃ catubbidham pi pavāraṇadivasaṃ<br>
ṭhapetvā aññasmiṃ divase pavārento appavāraṇāya pavāreti<br>
nāma. idhāpi appamattakassa vivādassa vūpasame sāmaggī<br>
pavāraṇaṃ kātuṃ na labhanti. karontehi appavāraṇāya<br>
pavāraṇā katā hoti. api ca ūnavīsativassaṃ vā antimavat-<br>
thuṃ ajjhāpannapubbaṃ vā ekādasasu vā abhabbapuggalesu<br>
aññataraṃ upasampādentassa pi vatthuvipannaṃ adhamma-<br>
kammaṃ hoti. evaṃ vatthuto kammāni vipajjanti. ñattito<br>
vipattiyaṃ pana vatthuṃ na parāmasatī ti yassa upasampa-<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1398]</b><br>
<i>1398&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  [P_XIX.</i><br>
dādikammaṃ karoti, taṃ na parāmasati, tassa nāmaṃ na<br>
gaṇhāti. suṇātu me bhante saṅgho, ayaṃ Dhammarakkhito<br>
āyasmato Buddharakkhitassa upasampadāpekkho ti vat-<br>
tabbe, suṇātu me bhante saṃgho āyasmato Buddharakkhi-<br>
tassa upasampadāpekkho ti vadati, evaṃ vatthuṃ na parā-<br>
masati. saṅghaṃ na parāmasatī ti saṅghassa nāmaṃ na<br>
gaṇhāti. suṇātu me bhante saṃgho, ayaṃ Dhammarakkhito<br>
ti vattabbe, suṇātu me bhante ayaṃ Dhammarakkhito ti<br>
vadati, evaṃ saṅghaṃ na parāmasati. puggalaṃ na parā-<br>
masatī ti yo upasampadāpekkhassa upajjhāyo, taṃ na parā-<br>
masati, tassa nāmaṃ na gaṇhāti. suṇātu me bhante saṃgho,<br>
ayaṃ Dhammarakkhito āyasmato Buddharakkhitassa upa-<br>
sampadāpekkho ti vattabbe, suṇātu me bhante saṃgho,<br>
ayaṃ Dhammarakkhito upasampadāpekkho ti vadati, evaṃ<br>
pugalaṃ na parāmasati. ñattiṃ na parāmasatī ti sabbena<br>
sabbaṃ ñattiṃ na parāmasati. ñattidutiyakamme ñattiṃ<br>
aṭṭhapetvā dvikkhattuṃ kammavācāya eva anusāvanakam-<br>
maṃ karoti. ñatticatutthakamme pi ñattiṃ aṭṭhapetvā<br>
catukkhattuṃ kammavācāya eva<span class="red"><sup>1</sup></span> anusāvanakammaṃ karoti.<br>
evaṃ ñattiṃ na parāmasati. pacchā vā ñattiṃ ṭhapetī ti<br>
paṭhamaṃ kammavācāya anusāvanakammaṃ katvā esā<br>
ñattī ti vatvā khamati saṃghassa, tasmā tuṇhī, evam etaṃ<br>
dhārayāmī ti vadati, evaṃ pacchā ñattiṃ ṭhapeti. iti<br>
imehi pañcah' ākārehi ñattito kamāmni vipajjanti. anusā-<br>
vanato vipattiyaṃ pana vatthuādīni vuttanayen'eva vedi-<br>
tabbāni. evaṃ pana nesaṃ aparāmasanaṃ hoti. suṇātu me<br>
bhante saṅgho ti paṭhamānusāvane dutiyaṃ pi etam atthaṃ<br>
vadāmi, tatiyam pi etam atthaṃ vadāmi suṇātu me bhante<br>
saṅgho ti dutiya-tatiyānusāvanāsu vā ayaṃ Dhammarakkhito<br>
āyasmato Buddharakkhitassa upasampadāpekkho ti vattabbe,<br>
suṇātu me bhante saṅgho, āyasmato Buddharakkhitassā 'ti<br>
vadanto vatthuṃ na parāmasati nāma. suṇātu me bhante<br>
saṅgho, ayaṃ Dhammarakkhito ti vattabbe suṇātu me bhan-<br>
te, ayaṃ Dhammarakkhito ti vaḍanto saṅghaṃ na parā-<br>
masati nāma. suṇātu me bhante saṅgho, ayaṃ Dhammarak-<br>
<span class="red">--------------------------------------------------------------------------<br>
1 B2. evaṃ.<br>
</span><br>
<br>
<b>[page 1399]</b><br>
<i>P_XIX.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  1399</i><br>
khito āyasmato Buddharakkhitassā 'ti vattabbe, suṇātu me<br>
bhante saṅgho, yaṃ Dhammarakkhito upasampadā-<br>
pekkho ti vadanto puggalaṃ na parāmasati nāma. anusā-<br>
vanaṃ hāpetī ti sabbena sabbaṃ kammavācāya anusāvanaṃ<br>
na karoti. ñattidutiyakamme dvikkhattuṃ ñattim eva<br>
ṭhapeti. ñatticatutthakamme catukkhattuṃ ñattim eva ṭha-<br>
peti, evaṃ anusāvanaṃ hāpeti. yo pi ñattidutiyakamme<br>
ekaṃ ñattiṃ ṭhapetvā ekaṃ kammavācaṃ anusāvento<br>
akkharaṃ vā chaḍḍeti, padaṃ vā duruttaṃ karoti, ayam pi<br>
anusāvanaṃ hāpeti yeva. ñatticatutthakamme pana ekaṃ<br>
ñattiṃ ṭhapetvā sakim eva vā dvikkhattuṃ vā kammavā-<br>
cāya anusāvanaṃ karonto pi akkharaṃ vā padaṃ vā chaḍḍen-<br>
to pi duruttaṃ karonto pi anusāvanaṃ hāpeti yevā ti vedi-<br>
tabbo. duruttaṃ karotī ti ettha pana ayaṃ vinicchayo, yo<br>
hi aññasmiṃ akkhare vattabbe aññaṃ vadati, ayaṃ duruttaṃ<br>
karoti nāma. tasmā kammavācaṃ karontena bhikkhunā,<br>
yāyaṃ:<br>
&nbsp;&nbsp;&nbsp;&nbsp;&nbsp;sithilaṃ dhanitañ ca dīgharassaṃ,<br>
&nbsp;&nbsp;&nbsp;&nbsp;&nbsp;garukaṃ lahukañ ca niggahitaṃ<br>
&nbsp;&nbsp;&nbsp;&nbsp;&nbsp;sambandhaṃ vavatthitaṃ vimuttaṃ<br>
&nbsp;&nbsp;&nbsp;&nbsp;&nbsp;dasadhā byañjanabuddhiyā pabhedo ti<br>
vutto, ayaṃ suṭṭhu upalakkhetabbo. ettha hi sithilaṃ<br>
nāma pañcasu vaggesu paṭhama-ṭatiyaṃ. dhanitaṃ nāma<br>
tesv' eva dutiya-catutthaṃ. dīghan ti dīghena kālena vat-<br>
tabbaṃ ākārādi. rassan ti tato upaḍḍhakālena vattabbaṃ<br>
ākārādi. garukan ti dīgham eva. yaṃ vā āyasmato Buddha-<br>
rakkhitattherassa yassa na kkhamatī ti evaṃ saṃyogapadaṃ<br>
katvā vuccati. lahukan ti rassam eva. yaṃ vā āyasmato<br>
Buddharakkhitattherassa yassa na khamatī ti evaṃ asaṃyo-<br>
gapadaṃ katvā vuccati. niggahitan ti yaṃ karaṇāni niggahet-<br>
vā avissajjetvā avivaṭena mukhena anunāsaṃ kvā<br>
vattabbaṃ. sambandhan ti yaṃ parapadena sambandhitvā<br>
tuṇhi 'ssā 'ti vā tuṇha 'ssā 'ti vā vuccati. vavatthitan ti yaṃ<br>
parapadena asambandhaṃ katvā vicchinditvā tuṇhi assā<br>
'ti vā tuṇha assā 'ti vā vuccati. vimuttan ti yaṃ karaṇāni<br>
aniggahetvā vissajjetvā vivaṭena mukhena anunāsikaṃ<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1400]</b><br>
<i>1400&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; [P_XIX.</i><br>
akatvā vuccati. tattha suṇātu me ti vattabbe ta-kārassa<br>
tha-kāraṃ katvā suṇāthu me ti vacanaṃ sithilassa dhanita-<br>
karaṇaṃ nāma. tathā pattakallaṃ esā ñattī ti vattabbe<br>
patthakālam esā ñattī ti ādivacanañ ca. bhante saṅgho ti<br>
vattabbe bhakāra-ghakārānaṃ bakāra-gakāre katvā<br>
bante saṅgo ti vacanaṃ dhanitassa sithilakaraṇaṃ nāma.<br>
suṇātu me ti vivaṭena mukhena vattabbe pana suṇantu me<br>
ti vā esā ñattī ti vatabbe esaṃ ñattī ti vā avivaṭena mukhena<br>
anunāsikaṃ katvā vacanaṃ vimuttassa niggahitavacanaṃ<br>
nāma. pattakallan ti avivaṭena mukhena anunāsikaṃ<br>
katvā vattabbe pattakallā 'ti vivaṭena mukhena anunāsikaṃ<br>
akatvā vacanaṃ niggahitassa vimuttavacanaṃ nāma. iti<br>
sithile kattabbe dhanitaṃ, dhanite kattabbe sithilaṃ,<br>
vimutte kattabbe niggahitaṃ, niggahite kattabbe vimuttan<br>
ti imāni cattāri byañjanāni antokammavācāya kammaṃ<br>
dūsenti. evaṃ vadanto hi aññasmiṃ akkhare vattabbe<br>
aññaṃ vadati duruttaṃ karotī ti vuccati. itaresu pana<br>
dīgharassādīsu. chasu byañjanesu dīghaṭṭhāne dīgham eva,<br>
rassaṭṭhāne ca rassam evā 'ti evaṃ yathā ṭhāne taṃ tad eva<br>
akkharaṃ bhāsantena anukkam āgataṃ paveṇiṃ avinā-<br>
sentena kammavācā kātabbā. sace pana evaṃ akatvā dīghe<br>
vattabbe rassaṃ, rasse vattabbe dīghaṃ vadati, tathā<br>
garuke vattabbe lahukaṃ, lahuke vā vattabbe garukaṃ<br>
vadati, sambandhe vā pana vattabbe vavatthitaṃ, vavatthite<br>
vā vattabbe sambandhaṃ vadati, evaṃ vutte pi kammavācā<br>
na kuppati. imāni hi cha byañjanāni kammaṃ na kopenti.<br>
yaṃ pana suttantikattherā da-kāro ta-kāram āpajjati, ta-<br>
kāro da-kāraṃ āpajjati, ca-kāro ja-kāram āpajjati, ja-kāro<br>
ca-kāram āpajjati, ya-kāro ka-kāram āpajjati, ka-kāro<br>
ya-kāram āpajjati, tasmā da-kārādīsu vattabbesu ta-kārā-<br>
divacanaṃ na virujjhatī ti vadanti, taṃ kammavācaṃ patvā<br>
na vaṭṭati, tasmā vinayadharena n' eva da-kāro ta-kāro kā-<br>
tabbo ...pe... na ka-kāro ya-kāro. yathā pāḷiya nirut-<br>
tiṃ sodhetvā dasavidhāya byañjana-niruttiyā vuttadose pari-<br>
harantena kammavācā kātabbā. itarathā hi sāvanaṃ hāpeti<br>
nāma. akāle vā sāvetī ti sāvanāya akāle anokāse ñattiṃ<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1401]</b><br>
<i>P_XIX.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1401</i><br>
aṭṭhapetvā paṭhamaṃ yeva anusāvanakammaṃ katvā<br>
pacchā ñattiṃ ṭhapeti. iti imehi pañcah' ākārehi anusāvanato<br>
kammāni vipajjanti. sīmato vipattiyaṃ pana atikhuddakasīmā<br>
nāma yā ekavīsati bhikkhū na gaṇhāti. Kurundiyaṃ pana<br>
yattha ekavīsati bhikkhū nisīdituṃ na sakkontī ti vuttaṃ.<br>
tasmā yā evarūpā sīmā ayaṃ sammatāpi asammatā, gāma-<br>
khettasadisā 'va hoti, tattha kataṃ kammaṃ kuppati. esa<br>
nayo sesasīmāsu pi. ettha pana atimahatī nāma yā<br>
kesaggamattenāpi ti-yojanaṃ atikkametvā sammatā hoti.<br>
khaṇḍanimittā nāma aghaṭitanimittā vuccati. puratthimāya<br>
disāya nimittaṃ kittetvā anukkamen' eva dakkhināya<br>
pacchimāya uttarāya disāya kittetvā puna puratthimāya<br>
disāya pubbakittitaṃ nimittaṃ paṭikittetvā va ṭhapetuṃ<br>
vaṭṭati. evaṃ akkhaṇḍanimittā hoti. sace pana anukkamena<br>
āharitvā uttarāya disāya nimittaṃ kittetvā tatth' eva<br>
ṭhapeti khaṇḍanimittā hoti. aparāpi khaṇḍanimittā nāma<br>
yā animittupagaṃ tacasārarukkhaṃ vā khāṇukaṃ vā paṃsu-<br>
puñja-vālikāpuñjānaṃ vā aññataraṃ antarā ekaṃ nimittaṃ<br>
katvā sammatā hoti, chāyānimittā nāma ya pabbatacchā-<br>
yādīnaṃ yaṃ kiñci chāyaṃ nimittaṃ katvā sammatā hoti.<br>
animittā nāma yā sabbena sabbaṃ nimittāni akittetvā sam-<br>
matā hoti. bahi sīme ṭhito sīmaṃ sammannati nāma nimittāni<br>
kittetvā nimittānaṃ bahi ṭhito sammannati. nadiyā<br>
samudde jātassare sīmaṃ sammannatī ti etesu nadīādīsu yā<br>
sammannati, sā evaṃ sammatāpi sabbā bhikkhave nadī<br>
asīmā, sabbo samuddo asīmo, sabbo jātassaro asīmo ti vaca-<br>
nato asammatā 'va hoti. sīmāya sīmaṃ sambhindatī ti attano<br>
sīmāya paresaṃ sīmaṃ sambhindati. ajjhottharatī ti attano<br>
sīmāya paresaṃ sīmaṃ ajjhottharati. tattha yathā sam-<br>
bhedo ca ajjhottharaṇañ ca hoti, taṃ sabbaṃ Uposathak-<br>
khandhake vuttam eva. iti imā ekādasa pi sīmā asīmā,<br>
gāmakhettasadisā eva, tāsu nisīditvā kataṃ kammaṃ kup-<br>
pati. tena vuttaṃ imehi ekādasahi ākārehi sīmato kammāni<br>
vippajjantī ti. parisato kammavipattiyaṃ pana kiñci anut-<br>
tānaṃ nāma n'atthi. yam pi tattha kammappatta-chan-<br>
dāraha-lakkhaṇaṃ vattabbaṃ siyā, tam pi parato cattāro<br>
<br>
<b>[page 1402]</b><br>
<i>1402&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    [P_XIX.</i><br>
bhikkhū pakatattā kammappattā' ti ādinā nayena vuttam eva.<br>
tattha pakatattā kammappattā 'ti catu-vaggakaraṇe kamme<br>
cattāro pakatattā. anukkhittā anissāritā parisuddhasīlā<br>
cattāro bhikkhū kammappattā kammassa arahā anucchavikā<br>
sāminā. na tehi vinā taṃ kammaṃ kariyati, na tesaṃ chando<br>
vā pārisuddhi vā eti. avasesā pana sace pi sahassamattā<br>
honti, sace samānasaṃvāsakā sabbe chandārahā 'va honti,<br>
chandapārisuddhiṃ datvā āgacchantu vā mā vā kammaṃ<br>
pana tiṭṭhati. yassa pana saṅgho parivāsādi kammaṃ karoti,<br>
so n' eva kammappatto, nāpi chandāraho. api ca yasmā taṃ<br>
puggalaṃ vatthuṃ katvā saṅgho kammaṃ karoti, tasmā<br>
kammāraho ti vuccati. sesakammesu pi es' eva nayo. puna<br>
cattāri kammānī ti ādiko nayo paṇḍakādīnaṃ avatthubhāva-<br>
dassanatthaṃ vutto. sesam ettha uttānam eva. idāni<br>
tesaṃ kammānaṃ pabhedadassanatthaṃ apalokanakammaṃ<br>
kati ṭhānāni gacchatī ti ādim āha. tattha apalokanakammaṃ<br>
pañca ṭhānāni gacchati osāraṇaṃ nissāraṇaṃ bhaṇḍukam-<br>
maṃ brahmadaṇḍaṃ kammalakkhaṇañ ñeva pañcaman ti<br>
ettha osāraṇaṃ nissāraṇan ti padasiliṭṭhatāy' etaṃ vuttaṃ.<br>
paṭhamaṃ pana nissāraṇā hoti, pacchā osāraṇā. tattha yā<br>
Kaṇṭakasāmaṇerassa daṇḍakammanāsanā, sā nissāraṇā 'ti<br>
veditabbā. tasmā etarahi sace pi sāmaṇero buddhassa<br>
vā dhammassa vā saṅghassa vā avaṇṇaṃ bhaṇati, akappiyaṃ<br>
kappiyan ti dīpeti, micchādiṭṭhiko hoti antaggāhikāya diṭ-<br>
ṭhiyā samannāgato, so yāvatatiyaṃ nivāretvā taṃ laddhiṃ<br>
nissajjāpetabbo. no ce vissajjeti saṅghaṃ sannipātetvā<br>
vissajjetī ti vattabbo. no ce vissajjeti byattena bhikkhunā<br>
apalokanakammaṃ katvā nissāretabbo. evañ ca pana<br>
kammaṃ kātabbaṃ; saṅghaṃ bhante pucchāmi ayaṃ itthan-<br>
nāro sāmaṇero buddhassa dhammassa saṅghassa avaṇṇa-<br>
vādī micchādiṭṭhiko yaṃ aññe sāmaṇerā labhanti diratta-<br>
tirattaṃ bhikkhūhi saddhiṃ sahaseyyaṃ, tassa alābhāya<br>
nissāraṇā ruccati saṅghassā 'ti dutiyam pi tatiyam pi bhante<br>
saṅghaṃ pucchāmi ayaṃ itthannāmo sāmaṇero buddhassa<br>
...pe... ruccati saṅghassā 'ti ca ravire vinassāti. so<br>
aparena samayena ahaṃ bhante bālatāya aññāṇatāya<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1403]</b><br>
<i>P_XIX.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  1403</i><br>
alakkhikatāya evaṃ akāsiṃ, svāhaṃ saṅghaṃ khamāpemī<br>
'ti khamāpento yāvatatiyaṃ yācāpetvā apalokanakammen'<br>
eva osāretabbo. evaṃ pana osāretabbo saṅghamajjhe byat-<br>
tena bhikkhunā saṅghassa arumatiyā sāvetabbaṃ, saṅ-<br>
ghaṃ bhante pucchāmi ayaṃ itthannāmo sāmaṇero bud-<br>
dhassa dhammassa saṅghassa avaṇṇavādī micchādiṭṭhiko,<br>
yaṃ aññe sāmaṇerā labhanti bhikkhūhi saddhiṃ diratta-<br>
tirattaṃ sahaseyyaṃ, tassa alābhāya nissārito, svāyaṃ<br>
idāni sorato nivāta-vutti lajjīdhammaṃ okkanto hirottappe<br>
tiṭṭhito katadaṇḍakammo accayaṃ deseti, imassa sāmaṇerassa<br>
yathā purekāya sambhogasāmaggī dānaṃ ruccati saṅghassā<br>
'ti evaṃ tikkhattuṃ vattabbaṃ. evaṃ apalokanakammaṃ<br>
osāraṇañ ca nissāraṇañ<span class="red"><sup>1</sup></span> ca gacchati. bhaṇḍukammaṃ Mahā-<br>
khandhakavaṇṇanāyaṃ vuttam eva, brahmadaṇḍo Pañca-<br>
satikakkhandhake vutto yeva. na kevalaṃ pan' esa Chan-<br>
nass' eva paññatto. yo añño pi bhikkhu mukharo hoti<br>
bhikkhuṃ duruttavacanehi ghaṭṭento khuṃsento vambhento<br>
viharati, tassa pi dātabbo. evañ ca pana dātabbo, saṅgha-<br>
majjhe byattena bhikkhunā saṅghassa anumatiyā sāvetab-<br>
baṃ bhante itthannāmo bhikkhu mukharo bhikkhuṃ<br>
duruttavacanehi ghaṭṭento viharati, so bhikkhu yaṃ iccheyya<br>
taṃ vadeyya, taṃ bhikkhūhi itthannāmo bhikkhu n'eva<br>
vattabbo na ovaditabbo na anusāsitabbo. saṅghaṃ bhante<br>
pucchāmi itthannāmassa bhikkhuno brahmadaṇḍassa dānaṃ<br>
ruccati saṅghassā 'ti. dutiyam pi pucchāmi. tatiyam pi<br>
pucchāmi itthannāmassa bhante bhikkhuno brahmadaṇḍassa<br>
dānaṃ ruccati saṅghassā 'ti. tassa aparena samayena sammā<br>
vattitvā khamāpentassa brahmadaṇḍo paṭippassambhetabbo.<br>
evañ ca pana paṭippassambhetabbo byatena bikkhunā<br>
saṅghamajjhe sāvetabbaṃ bhante bhikkhusaṅgho asukassa<br>
bhikkhuno brahmadaṇḍaṃ adāsi, so bhikkhu sorato nivā-<br>
tavutti lajjīdhammaṃ okkanto hirottappe patiṭṭhito paṭi-<br>
saṅkhā āyatiṃ samvare tiṭṭhati. saṅghaṃ bhante pucchāmi<br>
tassa bhikkhuno brahmadaṇḍassa paṭippassaddhi ruccati<br>
saṅghassā 'ti. evaṃ yāvatatiyaṃ vatvā apalokanakammen'<br>
<span class="red">--------------------------------------------------------------------------<br>
1 B2. omits nissāraṇañca.<br>
</span><br>
<br>
<b>[page 1404]</b><br>
<i>1404&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   [P_XIX.</i><br>
eva brahmadaṇḍo paṭippassambhetabbo ti. kammalakkha-<br>
ṇaññeva pañcaman ti yaṃ taṃ bhagavatā Bhikkhunikkhan-<br>
dhake tena kho pana samayena chabbaggiyā bhikkhū bhik-<br>
khuniyo kaddamodakena osiñcanti app' eva nāma amhesu<br>
sārajjeyyun ti, kāyaṃ vivaritvā bhikkhunīnaṃ dassenti,<br>
ūruṃ vivaritvā bhikkhunīnaṃ dassenti, aṅgajātaṃ vivaritvā<br>
bhikkhunīnaṃ dassenti, bhikkhuniyo obhāsenti bhikkhu-<br>
nīhi saddhiṃ sampayojenti app' eva nāma amhesu sārajjey-<br>
yun ti imesu vatthūsu tesaṃ bhikkhūnaṃ dukkaṭaṃ pañña-<br>
petvā anujānāmi bhikkhave tassa bhikkhuno daṇḍakammaṃ<br>
kātun ti. atha kho bhikkhunīnaṃ etad ahosi, kiṃ nu kho<br>
daṇḍakammaṃ kātabban ti. bhagavato etam atthaṃ<br>
ārocetuṃ avandiyo so bhikkhave bhikkhu bhikkhunisaṇ-<br>
ghena kātabbo ti evaṃ avandiyakammaṃ anuññātaṃ.<br>
taṃ kammalakkhaṇañ ñeva pañcamaṃ imassa apalokana-<br>
kammassa ṭhānaṃ hoti. tassa hi kammañ ñeva lakkhaṇaṃ,<br>
na osāraṇādīni, tasmā kammalakkhaṇan ti vuccati. tassa<br>
karaṇaṃ tatth' eva vuttaṃ. api ca naṃ paṭippassaddhiyā<br>
saddhiṃ vitthārato dassetuṃ idhāpi vadāma bhikkhunu-<br>
passaye sannipatitassa bhikkhunisaṅghassa anumatiyā<br>
byattāya bhikkhuniyā sāvetabbaṃ. ayye asuko nāma<br>
ayyo bhikkhunīnaṃ apāsādikaṃ dasseti, etassa ayyassa<span class="red"><sup>1</sup></span><br>
avandiyakaraṇaṃ ruccatī ti bhikkhunisaṅghaṃ pucchāmi<br>
ayye asuko nāma ayyo bhikkhunīnaṃ apāsādikaṃ dasseti,<br>
etassa ayyassa avandiyakaraṇaṃ ruccatī ti. dutiyam pi<br>
tatiyam pi bhikkhunisaṅghaṃ pucchāmī ti. evaṃ<br>
tikkhattuṃ sāvetvā apalokanakammena avandiyakammaṃ<br>
kātabbaṃ. tato paṭṭhāya so bhikkhu bhikkhunīhi na vandi-<br>
tabbo. sace avandiyamāno hirottappaṃ paccupaṭṭhapetvā<br>
sammā vattati, tena bhikkhuniyo khamāpetabbā. khamā-<br>
pentena bhikkhunupassayaṃ agantvā vihāre yeva saṅghaṃ<br>
vā gaṇaṃ vā ekaṃ bhikkhuṃ vā upasaṅkamitvā ukkuṭikaṃ<br>
nisīditvā añjaliṃ paggahetvā ahaṃ bhante paṭisaṅkhā āyatiṃ<br>
saṃvare tiṭṭhāmi, na puna apāsādikaṃ dassessāmi, bhikkhu-<br>
nisaṅgho mayhaṃ khamatū 'ti khamāpetabbaṃ. tena<br>
<span class="red">--------------------------------------------------------------------------<br>
1 B2. omits ayyassa.<br>
</span><br>
<br>
<b>[page 1405]</b><br>
<i>P_XIX.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1405</i><br>
saṅghena vā gaṇena vā ekabhikkhunā vā sayam eva gantvā<br>
bhikkhuniyo vattabbā ayaṃ bhikkhu paṭisaṅkhā āyatiṃ<br>
saṃvare ṭhito, iminā accayaṃ desetvā bhikkhunisaṅgho<br>
khamāpito, bhikkhunisaṅgho imaṃ vandiyaṃ karotū 'ti.<br>
so vandiyo kātabbo. evañ ca pana kātabbo bhikkhunupassa-<br>
ye sannipatitassa bhikkhunisaṅghassa anumatiyā byattāya<br>
bhikkhuniyā sāvetabbaṃ, ayaṃ ayye asuko nāma ayyo<br>
bhikkhunīnaṃ apāsādikaṃ dassetī ti bhikkhunisaṅghena<br>
avandiyo kato, so lajjīdhammaṃ okkamitvā paṭisaṅkhā<br>
āyatiṃ samvare ṭhito accayaṃ desetvā bhikkhunisaṃghaṃ<br>
khamāpesi, tassa ayyassa vandiyakaraṇaṃ ruccatī ti bhik-<br>
khunisaṅghaṃ pucchāmī ti tikkhattuṃ vattabbaṃ. evaṃ<br>
apalokanakammen' eva vandiyo kātabbo. ayaṃ pan' ettha<br>
pāḷimuttako pi kammalakkhaṇa-vinicchayo. idañ hi kamma-<br>
lakkhaṇaṃ nāma bhikkhunisaṅghamūlakaṃ paññattaṃ.<br>
bhikkhusaṅghassā'pi pan' etam labbhati yeva. yañ hi<br>
bhikkhusaṅgho salākagga-yāgagga-bhattagga-uposathaggesu<br>
apalokanakammaṃ karoti, etaṃ pi kammalakkhaṇam eva.<br>
acchinnacīvara-jiṇṇacīvara-naṭṭhacīvarānañ<span class="red"><sup>1</sup></span> hi saṅghaṃ<br>
sannipātetvā byattena bhikkhunā yāvatatiyaṃ sāvetvā apa-<br>
lokanakammaṃ katvā cīvaraṃ dātuṃ vaṭṭati. appamat-<br>
takavissajjakena pana cīvaraṃ karontassa Senāsanakkhan-<br>
dhakavaṇṇanāyaṃ vuttappabhedāni sūciādīni anapaloket-<br>
vāpi dātabbāni. tesaṃ dān' eso yeva issaro. tato atirekaṃ<br>
dentena apaloketvā dātabbaṃ tato hi atirekadāne saṅgho<br>
sāmī. gilānabhesajjam pi tattha vuttappakāraṃ sayam eva<br>
dātabbaṃ. atirekaṃ icchantassa apaloketvā dātabbaṃ. yo<br>
pi ca dubbalo vā chinniriyāpatho vā pacchinda-bhikkhā-<br>
cārapatho vā mahāgilāno tassa mahāvāsesu tatruppādato<br>
devasikaṃ nāḷi vā upaḍḍhanāḷi vā ekadivasaṃ yeva vā<br>
pañca vā dasa vā taṇḍulanāḷiyo dentena apalokanakammaṃ<br>
katvā vā dātabbā. pesalassa bhikkhuno tatruppādato iṇa-<br>
palibodham pi bahussutassa saṅghabhāra-nittharakassa<br>
bhikkhuno anuṭṭhāpanīyasenāsanam pi saṅghakiccaṃ<br>
karontānaṃ kappiyakārakādīnaṃ bhattavettanam pi apa-<br>
<span class="red">--------------------------------------------------------------------------<br>
1 B2. omits--jiṇṇacīvara<br>
</span><br>
<br>
<b>[page 1406]</b><br>
<i>1406&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    [P_XIX.</i><br>
lokanakammena dātuṃ vaṭṭati. catupaccayavasena dinna-<br>
tatruppādato<span class="red"><sup>1</sup></span> saṅghikaṃ āvāsaṃ jaggāpetuṃ vaṭṭati. ayaṃ<br>
bhikkhu issaravatāya vicāretī ti kathāpacchindanatthaṃ<br>
pana salākaggādīsu vā antarasannipāte vā saṅghaṃ puc-<br>
chitvā 'va jaggāpetabbo. cīvarapiṇḍapātatthāya odissa din-<br>
na-tatruppādato pi apaloketvā āvāso jaggāpetabbo. ana-<br>
paloketvāpi vaṭṭati. sūro vat'āyaṃ bhikkhu cīvarapiṇ-<br>
ḍapātatthāya dinnato āvāsaṃ jaggāpetī ti evaṃ uppanna-<br>
kathāpacchedanatthaṃ pana apalokanakammam eva katvā<br>
jaggāpetabbo. cetiye chattaṃ vā vedikaṃ vā bodhigharaṃ<br>
vā āsanagharaṃ vā akataṃ vā karontena jiṇṇe vā paṭi-<br>
saṅkharontena sudhākammaṃ vā karontena manusse samā-<br>
dapetvā kātuṃ vaṭṭati. sace kārako n'atthi cetiyassa<br>
upanikkhepato kāretabbaṃ. upanikkhepe pi asati apalo-<br>
kanakammaṃ katvā tatruppādato kāretabbaṃ, saṅghikena<br>
pi. saṅghikena hi apaloketvā cetiyakiccaṃ kātuṃ vaṭṭati.<br>
cetiyassa santakena apaloketvāpi saṅghikakiccaṃ kātuṃ<br>
na vaṭṭati. tāvakālikaṃ pana gahetvā paṭipākatikaṃ<br>
kātuṃ vaṭṭati. cetiye sudhākammādīni karontehi pana<br>
bhikkhācārato vā saṅghato vā yāpanamattaṃ alabhantehi<br>
cetiyasantakato yāpanamattaṃ gahetvā paribhuñjantehi<br>
vattaṃ kātuṃ vaṭṭati. vattaṃ karomā 'ti macchamaṃ-<br>
sādī sghhattaṃ kātuṃ na vaṭṭati. ye vihāre ropitā<br>
phalarukkhā saṅghena pariggahitā honti jagganakammaṃ<br>
labhanti, yesaṃ phalāni ghaṇḍiṃ paharitvā bhājetvā pari-<br>
buñjanti, tesu apalokanakammaṃ na kātabbaṃ. ye pana<br>
apariggahitā, tesu apalokanakammaṃ kātabbaṃ. taṃ pana<br>
salākagga-yāgagga-bhattagga-antarasannipātesu pi kātuṃ<br>
vaṭṭati. uposathagge pana vaṭṭati yeva. tattha hi anā-<br>
gatānam pi chandapārisuddhi āhariyati, tasmā taṃ suviso-<br>
dhitaṃ hoti. evañ ca pana kātabbaṃ byattena bhikkhunā<br>
bhikkhusaṅghassa anumatiyā sāvetabbaṃ, bhante yaṃ<br>
imasmiṃ vihāre antosīmāya saṅghasantakaṃ mūla-taca-<br>
patta-aṅkura-puppha-phala-khādanīyādi atthi, taṃ sabbaṃ<br>
āgatāgatānaṃ bhikkhūnaṃ yathāsukhaṃ paribhuñjituṃ ruc-<br>
<span class="red">--------------------------------------------------------------------------<br>
1 B2. omits dinna-<br>
</span><br>
<br>
<b>[page 1407]</b><br>
<i>P_XIX.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1407</i><br>
catī ti saṅghaṃ pucchāmī ti tikkhattuṃ pucchitabbam.<br>
catūhi pañcahi bhikkhūhi kataṃ sukatam eva. yasmiṃ<br>
vihāre dve tayo janā vasanti, tehi nisīditvā katam pi saṅ-<br>
ghena katasadisam eva. yasmiṃ pana vihāre eko bhikkhu<br>
hoti, tena bhikkhunā uposathadivase pubbakaraṇapubba-<br>
kiccaṃ katvā nisinnena katam pi katikavattaṃ saṅghena<br>
katasadisam eva hoti. karontena pana phalavārena kātum<br>
pi cattāro māse cha māse eka saṃvaccharan ti evaṃ paric-<br>
chinditvāpi aparicchinditvāpi kātuṃ vaṭṭati. paricchinne<br>
yathā paricchedaṃ paribhuñjitvā puna kātabbaṃ. aparic-<br>
chinne yāva rukkhā dharanti tāva vaṭṭati yeva. ye pi tesaṃ<br>
rukkhānaṃ bījehi aññe rukkhā ropitā honti, tesam pi<br>
sā eva katikā. sace pana aññasmiṃ vihāre ropitā honti,<br>
tesaṃ yattha ropitā tasmiṃ yeva vihāre saṅgho sāmī. ye pi<br>
aññato bījāni āharitvā purimavihāre pacchā ropitā, tesu<br>
aññā katikā kātabbā. katikāya katāya puggalikaṭṭhāne<br>
tiṭṭhanti, yathāsukhaṃ phalādīni paribhuñjituṃ vaṭṭati.<br>
sace pan' ettha taṃ taṃ okāsaṃ parikkhipitvā parivenāni<br>
katvā jagganti, tesaṃ bhikkhūnaṃ puggalikaṭṭhāne tiṭṭhanti,<br>
aññe 'va paribhuñjituṃ na labhanti, tehi pana saṅghassa<br>
dasa bhāgaṃ datvā paribhuñjitabbāni. yo pi majjhe vihāre<br>
rukkhaṃ sākhāhi parivāretvā rakkhati, tassāpi es' eva nayo.<br>
porāṇavihāraṃ gatassa sambhāvanīya-bhikkhuno thero āgato<br>
ti phalāphalaṃ āharanti, sace tattha mūle pariyatti-<br>
dharo bahussutabhikkhu vihāsi, ettha dīghā katikā katā<br>
bhavissatī ti nikkukkuccena paribhuñjitabbaṃ. vihāre<br>
phalāphalaṃ piṇḍapātikānam pi vaṭṭati dhutaṅgaṃ na kopeti.<br>
sāmaṇerā attano ācariyupajjhāyānaṃ bahūni phalāni denti,<br>
aññe bhikkhū alabhantā khiyyanti, khiyyanamattam eva c'<br>
etaṃ hoti. sace pana dubbhikkhaṃ hoti, ekaṃ pana saruk-<br>
khaṃ nissāya saṭṭhi pi janā jīvanti, tādise kāle sabbesaṃ<br>
saṅgahakaraṇatthāya bhājetvā khāditabbaṃ, ayaṃ sāmici.<br>
yāva pana katikavattaṃ na paṭippassambhati tāva yehi<br>
khāyitaṃ sukhāyitam eva. kadā pana katikavattaṃ paṭi-<br>
ppassambhati. yadā samaggo saṅgho sannipatitvā ito<br>
paṭṭhāya bhājetvā khādantū 'ti sāveti. eko bhikkhu ke<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1408]</b><br>
<i>1408&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   [P_XIX.</i><br>
pana vihāre ekena sāvite pi purimakatikā paṭippassambhati<br>
yeva. sace paṭippassaddhāya katikāya sāmaṇerān' eva<br>
rukkhato pātenti, na bhūmito gahetvā bhikkhūnaṃ denti,<br>
patitaphalāni pādehi paharantā vicaranti, tesaṃ dasa bhāgato<br>
paṭṭhāya yāva upaḍḍhaphalabhāgena phātikammaṃ kātab-<br>
baṃ. addhā phātikammalābhena āharitvā dassanti, puna<br>
subhikkhe jāte kappiyakārakesu āgantvā sākhā parivārādīni<br>
katvā rukkhe rakkhantesu sāmaṇerānaṃ phātikammaṃ na<br>
dātabbaṃ, bhājetvā paribhuñjitabbaṃ. vihāre phalāphalaṃ<br>
atthī ti sāmantagāmehi manussā gilānānaṃ vā gabbhinīnaṃ<br>
vā atthāya āgantvā ekaṃ nāḷikeraṃ detha, ambaṃ detha,<br>
labujam dethā 'ti yācanti dātabbaṃ na dātabban ti. dātab-<br>
baṃ. adiyyamānehi te domanassikā honti, dentena pana<br>
saṅghaṃ sannipātetvā yāvatatiyaṃ sāvetvā apalokana-<br>
kammaṃ katvā va dātabbaṃ, katikavattaṃ vā katvā<br>
ṭhapetabbaṃ. evañ ca pana kātabbaṃ byattena bhikkhunā<br>
saṅghassa anumatiyā sāvetabbaṃ sāmantagāmehi manussā<br>
āgantvā gilānādīnaṃ atthāya phalāphalaṃ yācanti, dve<br>
nāḷikerāni dve tālaphalāni dve panasāni pañca ambāni pañca<br>
kadaliphalāni gaṇhantānaṃ anivāraṇaṃ asukarukkhato ca<br>
asukarukkhato<span class="red"><sup>1</sup></span> ca phalaṃ gaṇhantānaṃ anivāraṇaṃ ruccati<br>
bhikkhusaṅghassā 'ti tikkhattuṃ vattabbaṃ. tato paṭṭhāya<br>
gilānādīnaṃ nāmaṃ gahetvā yācantā gaṇhathā 'ti na vattabbā<br>
vattaṃ pana ācikkhitabbaṃ. nāḷikkerādīni iminā nāma<br>
paricchedena gaṇhantānaṃ asukarukkhato ca asukarukkhato<span class="red"><sup>1</sup></span><br>
ca phalaṃ gaṇhantānaṃ anivāraṇaṃ katan ti. anuvicaritvā<br>
pana ayaṃ madhuraphalo ambo ito gaṇhathā 'ti pi na vattab-<br>
bā. phalabhājanakāle pana āgatānaṃ sammatena upaḍḍha-<br>
bhāgo dātabbo. asammatena apaloketvā dātabbaṃ. khīṇa-<br>
paribbayo vā maggagamiyasatthavāho vā añño vā issaro<br>
agantvā yācati apaloketvā 'va dātabbaṃ. balakkārena<br>
gāhetvā khādanto na vāretabbo. kuddho hi so rukkhe pi<br>
chindeyya aññam pi anatthaṃ kareyya. puggalikapari-<br>
veṇaṃ āgantvā gilānassa nāmena yācanto amhehi chāyā-<br>
dīnaṃ atthāya ropitaṃ, sace atthi tumhe jānāthā 'ti vattabbo.<br>
<span class="red">--------------------------------------------------------------------------<br>
1 B2. does not repeat this.<br>
</span><br>
<br>
<b>[page 1409]</b><br>
<i>P_XIX.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1409</i><br>
yadi pana phalabharitā 'va rukkhā honti kaṇṭake bandhitvā<br>
phalavāre na khādanti, apaccāsisante na hutvā dātabbaṃ.<br>
balakkārena gaṇhanto na vāretabbo. pubbe vuttam ev'<br>
ettha kāraṇaṃ. saṅghassa phalārāmo hoti paṭijagganaṃ na<br>
labhati, sace taṃ koci vattasīsena jaggati saṅghass' eva hoti.<br>
athāpi kassaci paṭibalassa bhikkhuno imaṃ sappurisa jaggitvā<br>
dehī ti saṅgho bhāraṃ karoti, so ce vattasīsena jaggati, evam<br>
pi saṅghass' eva hoti. phātikammaṃ paccāsisantassa pana<br>
tatiyabhāgena vā upaḍḍhabhāgena vā phātikammaṃ kā-<br>
tabbaṃ. bhāriyaṃ kamman ti vatvā ettakena anicchanto<br>
pana sabbaṃ tav' eva santakaṃ katvā mūlabhāgaṃ dasa<br>
bhāgamattaṃ datvā jaggāhī ti pi vattabbo. garubhaṇḍattā<br>
pana mūlacchejjavasena na dātabbaṃ. so mūlabhāgaṃ<br>
datvā khādanto akatāvāsaṃ vā katvā katāvāsaṃ vā jaggitvā<br>
nissitakānaṃ ārāmaṃ niyyādeti, tehi pi mūlabhāhgo dātabbo<br>
va. yadā pana bhikkhū sayaṃ jaggituṃ pahonti, atha tesaṃ<br>
jaggituñ ca na dātabbaṃ. jaggitakāle ca na vāretabbā.<br>
jagganakāle yeva vāretabbā. bahuṃ tumhehi khāyitaṃ<br>
idāni mā jaggittha bhikkhusaṅgho yeva jaggissatī ti vattab-<br>
baṃ. sace pana n'eva vattasīsena jagganto atthi, na phāti-<br>
kammena, na saṅgho jaggituṃ pahoti, eko anāpucchitvā<br>
jaggitvā phātikammaṃ vaḍḍhetvā paccāsisati, apalokana-<br>
kammena phātikammaṃ vaḍḍhetvā dātabbaṃ. iti imaṃ<br>
sabbam pi kammalakkhaṇam eva hoti. apalokanakammaṃ<br>
imāni pañca ṭhānāni gacchati. ñattikammaṭṭhānabhede pana<br>
suṇātu me bhante saṅgho, itthannāmo itthannāmassa<br>
āyasmato upasampadāpekkho anusiṭṭho so mayā. yadi<br>
saṅghassa pattakallaṃ itthannāmo āgaccheyyā 'ti āgacchāhī<br>
ti vattabo ti evaṃ upasampadāpekkhassa osāraṇā osāraṇā<br>
nāma. suṇantu me āyasmantā, ayaṃ itthannāmo bhikkhu<br>
dhammakathiko imassa n' eva suttaṃ āgacchati, no sutta-<br>
vibhaṅgo. so atthaṃ asallakkhetvā bhañjanacchāyāya at-<br>
thaṃ paṭibāhati. yad' āyasmantānaṃ pattakallaṃ itthannā-<br>
maṃ bhikkhuṃ vuṭṭhāpetvā avasesā imaṃ adhikaraṇaṃ<br>
vūpasameyyāmā 'ti evaṃ ubbāhikavinicchaye dhammaka-<br>
thikassa bhikkhuno niyāraṇā nissāraṇā nāma. suṇātu me<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1410]</b><br>
<i>1410&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   [P_XIX.</i><br>
bhante saṅgho, ajjuposatho paṇṇaraso yadi saṅghassa<br>
pattakallaṃ saṅgho uposathaṃ kareyyā 'ti evaṃ uposatha-<br>
kammavasena ṭhapitā ñatti uposatho nāma. suṇātu me<br>
bhante saṅgho, ajja pavāraṇā paṇṇarasī. yadi saṅghassa<br>
pattakallaṃ saṅgho pavāreyyā 'ti evaṃ pavāraṇakamma-<br>
vasena ṭhapitā ñatti pavāraṇā nāma. suṇātu me bhante<br>
saṅgho, itthannāmo itthannāmassa āyasmato upasampadā-<br>
pekkho. yadi saṅghasa pattakallaṃ ahaṃ itthannāmaṃ<br>
anusāseyyan ti. yadi saṅghassa pattakallaṃ itthannāmo<br>
itthannāmaṃ anusāseyyā 'ti. yadi saṃghassa pattakallaṃ<br>
ahaṃ itthannāmaṃ antarāyike dhamme puccheyyan ti.<br>
yadi saṅghassa pattakallaṃ itthannāmo itthannāmaṃ anta-<br>
rāyike dhamme puccheyyā 'ti. yadi saṅghassa pattakallaṃ<br>
ahaṃ itthannāmaṃ vinayaṃ puccheyyan ti. yadi saṅghassa<br>
pattakallaṃ itthannāmo itthannāmaṃ vinayaṃ puccheyyā<br>
'ti. yadi saṅghasa pattakallaṃ ahaṃ itthannāmena vinayaṃ<br>
puṭṭho vissajjeyyan ti. yadi saṃghassa pattakallaṃ itthan-<br>
nāmo itthannāmena vinayaṃ puṭṭho vissajjeyyā 'ti evaṃ<br>
attānaṃ vā paraṃ vā sammannituṃ ṭhapitā ñatti sammuti<br>
nāma. suṇātu me bhante saṅgho, idaṃ cīvaraṃ itthan-<br>
nāmassa bhikkhuno nissaggiyaṃ saṅghassa nissaṭṭhaṃ. yadi<br>
saṅghassa pattakallaṃ saṅgho imaṃ cīvaraṃ itthannāmassa<br>
bhikkhuno dadeyyā 'ti. yad'āyasmantānaṃ pattakallaṃ<br>
āyasmantā imaṃ cīvaraṃ itthannāmassa bhikkhuno dadey-<br>
yun ti evaṃ nissaṭṭhacīvarapattādīnaṃ dānaṃ dānaṃ nāma.<br>
suṇātu me bhante saṅgho, ayaṃ itthannāmo bhikkhu āpattiṃ<br>
sarati vivarati uttāniṃ<span class="red"><sup>1</sup></span> karoti deseti. yadi saṅghassa pat-<br>
takallaṃ ahaṃ itthannāmassa bhikkhuno āpattiṃ paṭig-<br>
gaṇheyyan ti. yad'āyasmantānaṃ pattakallaṃ ahaṃ itthan-<br>
nāmassa bhikkhuno āpattiṃ paṭiggaṇheyyan ti. tena vattab-<br>
bo passasī ti. āma passāmī ti. āyatiṃ saṃvareyyā 'sī ti<br>
evaṃ āpattipaṭiggaho paṭiggaho nāma. suṇantu me āyas-<br>
mantā āvāsikā, yad' āyasmantānaṃ pattakallaṃ idāni<br>
uposathaṃ kareyyāma pātimokkhaṃ uddiseyyāma, āgame<br>
kāle pavāreyyāmā 'ti te ce bhikkhave bhikkhū bhaṇḍana-<br>
<span class="red">--------------------------------------------------------------------------<br>
1 B2. uttāni.<br>
</span><br>
<br>
<b>[page 1411]</b><br>
<i>P_XIX.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1411</i><br>
kārakā kalahakārakā saṅghe adhikaraṇakārakā taṃ kālaṃ<br>
anuvadeyyuṃ, āvāsikena bhikkhunā byattena paṭibalena<br>
āvāsikā bhikkhū ñāpetabbā, suṇantu me āyasmantā āvāsikā,<br>
yad' āyasmantānaṃ pattakallaṃ idāni uposathaṃ kareyyāma<br>
pātimokkhaṃ uddiseyyāma, āgame juṇhe pavāreyyāmā 'ti<br>
evaṃ katā pavāraṇapaccukkaḍḍhanā paccukkaḍḍhanā nāma.<br>
sabbe h' eva ekajjhaṃ sannipatitabbaṃ, sannipatitvā byat-<br>
tena bhikkhunā paṭibalena saṅgho ñāpetabbo, suṇātu me<br>
bhante saṅgho, amhākaṃ bhaṇḍanajātānaṃ kalahajātānaṃ<br>
vivādāpannānaṃ viharataṃ bahuṃ assamaṇakaṃ ajjhā-<br>
ciṇṇaṃ bhāsitaparikantaṃ, sace mayaṃ imāhi āpattīhi<br>
aññamaññaṃ kāressāma, siyāpi taṃ adhikaraṇaṃ kakkha-<br>
ḷattāya vāḷattāya bhedāya saṃvatteyya. yadi saṅghassa<br>
pattakallaṃ saṅgho imaṃ adhikaraṇaṃ tiṇavatthārakena<br>
vūpasameyya ṭhapetvā thullavajjaṃ ṭhapetvā gihipaṭisaṃ-<br>
yuttan ti evaṃ tiṇavatthārakasamathena katvā sabbapaṭha-<br>
mā sabbasaṅgāhikañatti kammalakkhaṇaṃ nāma. tathā<br>
tato parā ekekasmiṃ pakkhe ekekaṃ katvā dve ñattiyo iti<br>
yathāvuttappabhedaṃ osāraṇaṃ nissāraṇaṃ ......pe.......<br>
kammalakkhaṇañ ñeva navaman ti ñattikammaṃ imāni nava<br>
ṭhānāni gacchati. ñattidu iyakammaṭṭhānabhede pana Vaḍ-<br>
ḍhassa Licchavino pattanikkujjanavasena Khandhake vuttā<br>
nissāraṇā tass' eva pattukkujjanavasena vuttā osāraṇā ca<br>
veditabbā. sīmāsammuti ticīvarena avippavāsasammuti san-<br>
thatasammuti bhattuddesaka-senāsanaggāhāpaka-bhaṇḍāgā-<br>
riyacīvarapaṭiggāhaka-cīvarabhājaka-yāgubhājaka-phalabhā-<br>
jaka-khajjabhājaka-aggamattaka-vissajjaka-sāṭiyaggāhapa-<br>
ka-pattaggāhaka-ārāmikapesaka-sāmaṇerapesaka-sammutī ti<br>
etāsaṃ sammutīnaṃ vasena sammuti veditabbā.<br>
kathinacīvaradāna-matakacīvaradānavasena dānaṃ vedi-<br>
tabbaṃ. kathinuddhāravasena uddhāro veditabbo. Kuṭi-<br>
vatthu-vihāravatthu-desanāvasena desanā veditabbā. yā<br>
pana tiṇavatthārakasamathe sabbasaṅgāhikañatti ca eke-<br>
kasmiṃ pakkhe ekekaṃ ñattiñ cā 'ti tisso ñattiyo ṭhapetvā<br>
puna ekasmiṃ pakkhe ekā ekasmiṃ pakkhe ekā 'ti dve ñatti-<br>
dutiya-kammavācā vuttā, tāsaṃ vasena kammalakkhaṇaṃ<br>
<br>
<b>[page 1412]</b><br>
<i>1412&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   [P_XIX.</i><br>
veditabbaṃ. iti ñattidutiyakammaṃ imāni satta ṭhānāni gac-<br>
chati. ñatticatutthakammaṭṭhānabhede pana tajjanīyakammā-<br>
dīnaṃ sattannaṃ kammānaṃ vasena nissāraṇā. tesaṃ yeva<br>
ca kammānaṃ paṭippassambhanavasena osāraṇā veditabbā.<br>
bhikkhunovādakasammutivasena sammuti veditabbā. pari-<br>
vāsadāna-mānattadānavasena dānaṃ veditabbaṃ. mūlāya<br>
pa ikassanakammavasena niggaho veditabbo. ukkhittānu-<br>
vattakā aṭṭha yāvatatiyakā Ariṭṭho Caṇḍakālī ca ime te<br>
yāvatatiyakā 'ti imāsaṃ ekādasannaṃ samanubhāsanānaṃ<br>
vasena samanubhāsanā veditabbā. upasampadal amma-ab-<br>
bhānakammavasena pana kammalakhkaṇaṃ veditabbaṃ<br>
iti ñatticatutthakammaṃ imāni satta ṭhānāni gacckati. iti<br>
kammāni ca kammāvipattiñ ca virahitānaṃ kammānaṃ<br>
ṭhānappabhedagamanañ ca dassetvā idāni tesaṃ kammānaṃ<br>
kārakassa saṅghassa paricchedaṃ dassento puna catu-<br>
vaggakaraṇe kamme ti ādim āha. tass' attho parisato kam-<br>
mavipattivaṇṇanāyaṃ vuttanayen' eva veditabbo ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;   kammavagga-vaṇṇanā niṭṭhitā.<br>
&nbsp;&nbsp;&nbsp;&nbsp;&nbsp;[P_XIX.2:] idāni yāni tāni tesaṃ kammānaṃ vatthubhūtāni sikkhā-<br>
padāni tesaṃ paññattiyaṃ ānisaṃsaṃ dassetuṃ dve atthavase<br>
paṭiccā 'ti ādi āraddhaṃ. tattha diṭṭhadhammikānaṃ verānaṃ<br>
saṃvarāyā 'ti pāṇātipātādīnaṃ pañcannaṃ diṭṭhadhammika-<br>
verānaṃ saṃvaratthāya pidahanatthāya. samparāyikānaṃ<br>
verānaṃ paṭighātāyā 'ti vipākadukkhasaṅkhātānaṃ sam-<br>
parāyikaverānaṃ paṭighātatthāya samucchedanatthāya anup-<br>
pajjanatthāya<span class="red"><sup>1</sup></span>. diṭṭhadhammikānaṃ vajjānaṃ saṃvarāyā<br>
'ti tesaṃ yeva pañcannaṃ verānaṃ saṃvaratthāya. sam-<br>
parāyikānaṃ vajjānan ti tesaṃ yeva vipākadukkhānaṃ.<br>
vipākadukkhān' eva hi idha vajjanīyabhāvato vajjānī ti<br>
vuttāni. diṭṭhadhammikānaṃ bhayānan ti garahā upavādo<br>
tajjanīyādīni kammāni uposathapavāraṇānaṃ ṭhapanaṃ<br>
akittipakāsanīyakamman ti etāni diṭṭhadhammikabhayāni<br>
nāma. etesaṃ saṃvaratthāya. samparāyikabhayāni pana<br>
<span class="red">--------------------------------------------------------------------------<br>
1 B2. omits anupajjanatthāya.<br>
</span><br>
<br>
<b>[page 1413]</b><br>
<i>P_XIX.]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1413</i><br>
vipākadukkhāni yeva. tesaṃ paṭighātatthāya. diṭṭhadham-<br>
mikānaṃ akusalānan ti pañcavera-dasākusalakammapathap-<br>
pabhedānaṃ akusalānaṃ saṃvaratthāya. vipākadukkhān'<br>
eva pana akkhamaṭṭhena samparāyikā akusalānī ti vuccanti,<br>
tesaṃ paṭighātatthāya. gihīnaṃ anukampāyā 'ti agārikānaṃ<br>
saddhārakkhaṇavasena anukampanatthāya. pāpicchānaṃ<br>
pakkhupacchedāyā 'ti pāpicchapuggalānaṃ gaṇabandha-<br>
bhedanatthāya gaṇabhojanasikkhāpadaṃ paññattaṃ. sesaṃ<br>
sabbattha uttānam eva. yaṃ h' ettha vattabbaṃ siyā, taṃ<br>
sabbaṃ paṭhamapārājikavaṇṇanāyaṃ eva vuttan ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;sikkhāpadesu atthavasena-vaṇṇanā niṭṭhitā.<br>
&nbsp;&nbsp;&nbsp;&nbsp;&nbsp;[P_XIX.3:] pātimokkhādīsu pātimokkhuddeso ti bhikkhūnaṃ pañca-<br>
vidho bhikkhunīnaṃ catubbidho. parivāsadānādīsu osā-<br>
raṇīyaṃ paññattan ti aṭṭhārasasu vā tecattālīsāya vā vattesu<br>
vattamānassa osāraṇīyaṃ paññattaṃ. yena kammena osā-<br>
riyati, taṃ kammaṃ paññattan ti attho. nissāraṇīyaṃ<br>
paññattan ti bhaṇḍanakārakādayo yena kamma nissāri-<br>
yanti, taṃ kammaṃ paññattan ti attho. [P_XIX.4:] apaññatte ti ādīsu<br>
apaññatte paññattan ti sattāpattikkhandhā Kakusandhañ ca<br>
sammāsambuddhaṃ Koṇāgamanañ ca Kassapañ ca sam-<br>
māsambuddhaṃ ṭhapetvā antarā kenaci apaññatte sikkhāpade<br>
paññattaṃ nāma. makkaṭīvatthuādi vinītakathā sikkhā-<br>
pada paññatte anupaññattaṃ. sesaṃ sabbattha uttānam<br>
evā ti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  ānisaṃsavagga-vaṇṇanā niṭṭhitā.<br>
&nbsp;&nbsp;&nbsp;&nbsp;&nbsp;[P_XIX.5:] idāni sabbasikkhāpadānaṃ ekekena ākārena navadhā saṅ-<br>
gahaṃ dassetuṃ nava saṅgahā 'ti ādim āha. tattha vatthu-<br>
saṅgaho ti vatthunā saṅgaho. evaṃ sesesu pi padattho<br>
veditabbo. ayaṃ pan' ettha atthayojanā. yasmā hi eka-<br>
sikkhāpadam pi avatthusmiṃ paññattaṃ n' atthi, tasmā<br>
sabbāni vatthunā saṅgahitānī ti evaṃ tāva vatthusaṅgaho<br>
veditabbo. yasmā pana dve āpattikkhandhā sīlavipattiyā<br>
saṅgahitā, pañcāpattikkhandhā ācāravipattiyā, cha sik-<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1414]</b><br>
<i>1414&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;  Samantapāsādikā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    [P_XIX.</i><br>
khāpadāni ājīvavipattiyā saṅgahitāni, tasmā sabbāni pi vipat-<br>
tiyā saṅgahitānī ti evaṃ vipattisaṅgaho veditabbo. yasmā<br>
pana sattah' āpattīhi muttaṃ eka sikkhāpadam pi n' atthi,<br>
tasmā sabbāni āpattiyā saṅgahitānī ti evaṃ āpattisaṅgaho<br>
veditabbo. sabbāni ca sattasu nagaresu paññattānī ti nidā-<br>
nena saṅgahitānī ti evaṃ nidānasaṅgaho veditabbo. yasmā<br>
pana ekasikkhāpadam pi ajjhācārikapuggale asati paññattaṃ<br>
n' atthi, tasmā sabbāni puggalena saṅgahitānī ti evaṃ<br>
puggalasaṅgaho veditabbo. sabbāni pana pañcahi c' eva<br>
sattahi ca āpattikkhandhehi saṅgahitāni, sabbāni na vinā<br>
chahi samuṭṭhānehi samuṭṭhantī ti samuṭṭhānena saṅgahi-<br>
tāni. sabbāni ca catūsu adhikaraṇesu āpattādhikaraṇena<br>
saṅgahitāni. sabbāni sattahi samathehi samathaṃ gacchantī<br>
ti samathehi saṅgahitāni. evam ettha khandha-adhikaraṇa-<br>
samuṭṭhāna-samatha-saṅgahāpi veditabbā. sesaṃ pubbe vut-<br>
tanayam evā 'ti.<br>
&nbsp;&nbsp;&nbsp;&nbsp;&nbsp;Samantapāsādikāya Vinayasaṃvaṇṇanāyaṃ navasaṅgahi-<br>
tavaṇṇanā niṭṭhitā.<br>
&nbsp;&nbsp;&nbsp;&nbsp;&nbsp;niṭṭhitā ca Parivārassa anuttānatthapada-vaṇṇanā 'ti.<br>
ettāvatā ca,<br>
&nbsp;&nbsp;&nbsp;&nbsp;&nbsp;Ubhatovibhaṅga-Khandhaka-Parivāravibhattidesanaṃ<br>
nātho<br>
&nbsp;&nbsp;&nbsp;&nbsp;&nbsp;Vinaya-piṭakaṃ vinento veneyyaṃ yaṃ jino āha.<br>
&nbsp;&nbsp;&nbsp;&nbsp;&nbsp;samadhika-sattavīsati sahassamattena tassa ganthena<br>
&nbsp;&nbsp;&nbsp;&nbsp;&nbsp;saṃvaṇṇanā samattā Samantapāsādikā nāma.<br>
&nbsp;&nbsp;&nbsp;&nbsp;&nbsp;tatr' idaṃ Samantapāsādikāya samantapāsādikattasmiṃ<br>
&nbsp;&nbsp;&nbsp;&nbsp;&nbsp;ācariyaparamparato nidānavatthuppabheda-dīpanato<br>
&nbsp;&nbsp;&nbsp;&nbsp;&nbsp;parasamaya-vivajjanato sakasamaya-visuddhito c' eva<br>
&nbsp;&nbsp;&nbsp;&nbsp;&nbsp;byañjana-parisodhanato padatthato pāḷiyojanakkamato<br>
&nbsp;&nbsp;&nbsp;&nbsp;&nbsp;sikkhāpada-vinicchayato vibhaṅganayabheda-dassanato<br>
&nbsp;&nbsp;&nbsp;&nbsp;&nbsp;sampassataṃ na dissati kiñci apāsādikaṃ yato ettha<br>
&nbsp;&nbsp;&nbsp;&nbsp;&nbsp;viññūnam ayaṃ tasmā Samantapāsādikā tv' eva<br>
&nbsp;&nbsp;&nbsp;&nbsp;&nbsp;saṃvaṇṇanā pavattā vinayassa vineyyadamana-kusalena<br>
&nbsp;&nbsp;&nbsp;&nbsp;&nbsp;vuttassa lokanāthena lokaṃ anukampamānenā 'ti.<br>
<span class="red">--------------------------------------------------------------------------<br>
&nbsp;&nbsp;&nbsp;&nbsp;&nbsp;No footnote.<br>
</span><br>
<br>
<b>[page 1415]</b><br>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Parivāra-vaṇṇanā&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;    1415</i><br>
&nbsp;&nbsp;&nbsp;&nbsp;&nbsp;Mahāaṭṭhakathañ c'eva Mahāpaccariyam eva ca<br>
&nbsp;&nbsp;&nbsp;&nbsp;&nbsp;Kurundiñ cā 'ti tisso pi Sīhaḷaṭṭhakathā imā<br>
&nbsp;&nbsp;&nbsp;&nbsp;&nbsp;Buddhamitto ti nāmena vissutassa yasassino<br>
&nbsp;&nbsp;&nbsp;&nbsp;&nbsp;vinayaññussa dhīrassa sutvā therassa santike<br>
&nbsp;&nbsp;&nbsp;&nbsp;&nbsp;Mahāmeghavanuyyāne bhūmibhāge patiṭṭhito<br>
&nbsp;&nbsp;&nbsp;&nbsp;&nbsp;Mahāvihāro yo satthu mahābodhivibhūsito<br>
&nbsp;&nbsp;&nbsp;&nbsp;&nbsp;yaṃ tassa dakkhiṇe<span class="red"><sup>1</sup></span> bhāge padhānagharam uttamaṃ<br>
&nbsp;&nbsp;&nbsp;&nbsp;&nbsp;sucicārittasīlena bhikkhusaṅghena sevitaṃ<br>
&nbsp;&nbsp;&nbsp;&nbsp;&nbsp;uḷārakulasambhūto saṅghupaṭṭhāyako sadā<br>
&nbsp;&nbsp;&nbsp;&nbsp;&nbsp;anākulāya saddhāya pasanno ratanattaye<br>
&nbsp;&nbsp;&nbsp;&nbsp;&nbsp;Mahānigamasāmī ti vissuto tattha kārayi.<br>
&nbsp;&nbsp;&nbsp;&nbsp;&nbsp;cārupākārasañcitaṃ yaṃ pāsādaṃ manoramaṃ<br>
&nbsp;&nbsp;&nbsp;&nbsp;&nbsp;sītacchāyatarūpetaṃ sampannasalīlāsayaṃ<br>
&nbsp;&nbsp;&nbsp;&nbsp;&nbsp;vasatā tatra pāsāde Mahānigamasāmino<br>
&nbsp;&nbsp;&nbsp;&nbsp;&nbsp;sucisīlasamācāraṃ theraṃ Buddhasirivhayaṃ<br>
&nbsp;&nbsp;&nbsp;&nbsp;&nbsp;yā uddisitvā āraddhā iddhā Vinaya-vaṇṇanā.<br>
&nbsp;&nbsp;&nbsp;&nbsp;&nbsp;pālayantassa sakalaṃ Laṅkādīpaṃ nirabbudaṃ<br>
&nbsp;&nbsp;&nbsp;&nbsp;&nbsp;rañño Sirinivāsassa<span class="red"><sup>2</sup></span> sirīpālayasassino2<br>
&nbsp;&nbsp;&nbsp;&nbsp;&nbsp;samavīsatime kheme jayasaṃvacchare ayaṃ<br>
&nbsp;&nbsp;&nbsp;&nbsp;&nbsp;āraddhā ekavīsamhi sampatte pariniṭṭhitā.<br>
&nbsp;&nbsp;&nbsp;&nbsp;&nbsp;upaddavākule loke nirupaddavato ayaṃ<br>
&nbsp;&nbsp;&nbsp;&nbsp;&nbsp;eka saṃvaccharen' eva yathā niṭṭhaṃ upāgatā.<br>
&nbsp;&nbsp;&nbsp;&nbsp;&nbsp;evaṃ sabbassa lokassa niṭṭhaṃ dhammupasaṃhitā<br>
&nbsp;&nbsp;&nbsp;&nbsp;&nbsp;sīghaṃ gacchantu ārabbhā sabbe pi nirupaddavā.<br>
&nbsp;&nbsp;&nbsp;&nbsp;&nbsp;ciraṭṭhitatthaṃ dhammassa karontena mayā imaṃ<br>
&nbsp;&nbsp;&nbsp;&nbsp;&nbsp;saddhammabahumānena yañ ca puññaṃ samācitaṃ<br>
&nbsp;&nbsp;&nbsp;&nbsp;&nbsp;sabbassa ānubhāvena tassa sabbe pi pāṇino<br>
&nbsp;&nbsp;&nbsp;&nbsp;&nbsp;bhavantu dhammarājassa saddhammarasasevino.<br>
&nbsp;&nbsp;&nbsp;&nbsp;&nbsp;ciraṃ tiṭṭhatu saddhammo kāle vassaṃ ciraṃ pajaṃ<br>
&nbsp;&nbsp;&nbsp;&nbsp;&nbsp;tappetu devo dhammena rājā rakkhatu medanin ti.<br>
<span class="red">--------------------------------------------------------------------------<br>
1 B2. dakkhina.<br>
2 B2. Sīri-.; sīri-.<br>
</span><br>
<br>
<b>[page 1416]</b><br>
<i>1416&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samantapāsādikā</i><br>
&nbsp;&nbsp;&nbsp;&nbsp;&nbsp;paramavisuddha-saddhābuddhivīriya-paṭimaṇḍitena sī-<br>
lācārajjavamaddavādi-guṇasamudaya-samuditena sakasama-<br>
ya-samayantaragahanajjhogāhaṇa-samatthena paññāveyyat-<br>
tiya-samannāgatena tipiṭakapariyattippabhede sāṭṭhakathe<br>
satthusāsane appaṭihataññāṇappabhāvena mahāveyyākara-<br>
ṇena karaṇasampattijanitasukhaviniggatamadhurodāra-<br>
vacana-nelavaṇṇa-yuttenaI yuttamuttavādinā vādīvarena<br>
mahākavinā pabhinnapaṭisambhidāparivāre chaḷabhiññā-<br>
paṭisambhidādippabhedaguṇa-paṭimaṇḍite uttarimanussa-<br>
dhamme suppatiṭṭhitabuddhīnaṃ theravaṃsappadīpānaṃ<br>
therānaṃ Mahāvihāravāsīnaṃ vaṃsālaṅkārabhūtena vipula<br>
visuddhabuddhinā Buddhaghoso ti' garūhi gahitanāmadhey-<br>
yena therena katā ayaṃ Samantapāsādikā nāma Vinayasaṃ-<br>
vaṇṇanā.<br>
&nbsp;&nbsp;&nbsp;&nbsp;&nbsp;tāva tiṭṭhatu lokasmiṃ lokanittharaṇ' esinaṃ<br>
dassentī kulaputtānaṃ nayaṃ sīlavisuddhiyā<br>
yāva buddho ti nāmam pi suddhacittassa tādino<br>
lokamhi<span class="red"><sup>2</sup></span> lokajeṭṭhassa pavattati mahesino ti.<br>
<span class="red">--------------------------------------------------------------------------<br>
1 B2-. dātavacana-.<br>
2 B2. lokasmiṃ.</span><br>
</span><br>
<br>
<br>
</body></html>
